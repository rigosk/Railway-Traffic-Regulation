ΠΑΡΑΡΤΗΜΑ III - Σήματα γραμμών και συγκροτημάτων εξοπλισμένων με Εγκατάσταση Ηλεκτρικής Σηματοδοτήσεως και Ασφαλείας (Ε.Η.Σ Α.)
################################################################################################################################



Έγκριση ΔΣ αρ. 109415/27.5.88
Εγκύκλιος ΔΕΤ/ΚΣ αρ. 33/12.7.88


ΚΕΦΑΛΑΙΟ Ι
**********


Άρθρο 1 - Εισαγωγή
===================

1. Οι διατάξεις του παρόντος αναφέρονται στα τμήματα γραμμής και τα συγκροτήματα του Δικτύου που είναι εξοπλισμένα με Εγκατάσταση Ηλεκτρικής Σηματοδότησης και Ασφαλείας (Ε.Η.Σ.Α.), πλην της περιοχής τηλεχειριστηρίων Σταθμών Επιβατικού και Διαλογής Θεσσαλονίκης και των τμημάτων διπλής γραμμής Αθήνας-Οινόης (μη συμπεριλαμβανομένης) και Πλατέος-ΤΧ1, όπου εφαρμόζονται οι διατάξεις των Παραρτημάτων Ι και II ΚΣ αντιστοίχως. 

2. Στα ανωτέρω τμήματα γραμμής ισχύουν και όλες οι διατάξεις του Κανονισμού Σημάτων, εκτός των κατωτέρω αναφερομένων που καταργούνται ή τροποποιούνται από διατάξεις του παρόντος:

	α. Κεφ. Ι, Άρθρο 1, παραγρ. 6

	β. Κεφ. II, Άρθρα 4, 5 και 6

	γ. Κεφ. Ill, Άρθρο 7

	δ. Κεφ. V, Άρθρο 20, Σήμα 77ε. Κεφ. IX, Άρθρο 34, Σήμα 163.

ΚΕΦΑΛΑΙΟ II
************
.. _art2_parartIII_simata:

Άρθρο 2-Γενικές Διατάξεις
============================

1. **Φωτόσημα** χαρακτηρίζεται μόνιμο οπτικό σήμα, που οι ενδείξεις του επιδίδονται ημέρα και νύχτα με φανούς εγχρώμων ηλεκτρικών φώτων. Στο παρόν κείμενο ο όρος **ανοικτό φωτόσημα** αφορά φωτόσημα, η ένδειξη του οποίου επιτρέπει την περαιτέρω πορεία, ενώ ο όρος **κλειστό φωτόσημα** αφορά φωτόσημα που επιβάλλει στάθμευση προ αυτού. 

2. Η κανονική όψη των σημάτων προκύπτει από την εκάστοτε παρατιθέμενη περιγραφή. Οι απεικονίσεις έχουν ενδεικτικό μόνο χαρακτήρα. 

3. Στην περιγραφή των σημάτων οι ενδείξεις **αριστερά** και **δεξιά** νοούνται ως προς τη φορά πορείας.

4. Οι ενδείξεις των φωτοσημάτων ισχύουν μόνο εφόσον αναγνωρίζονται ασφαλώς ως σύμφωνες προς τις προδιαγραφές στον παρόντα Κανονισμό. Σε αντίθετη περίπτωση, το σήμα πρέπει να θεωρείται ως **βεβλαμμένο**. (Για την ειδοποίηση περί ανωμαλίας σήματος, βλέπε §1228 ΓΚΚ). 

5. Τα φωτοσήματα, προ των οποίων επιβάλλεται στάθμευση των αμαξοστοιχιών, όταν αυτά είναι σβηστά ή επιδίδουν ασαφή ένδειξη (βεβλαμμένα φωτοσήματα), αναγνωρίζονται από ειδική έγχρωμη επισήμανση του ιστού τους, χαρακτηριζόμενη ως ιστόσημα.

6. Τα ιστοσήματα είναι:

	α) **λευκό - ερυθρό - λευκό**,

	.. figure:: ../images/image--170.png
      	           :scale: 70 %
      	           :class: center

 όταν η υπέρβαση **βεβλαμμένου** φωτοσήματος από μεν **αμαξ/χία** επιτρέπεται **μόνον** κατόπιν έγγραφης **εντολής** (κατά §1226 ΓΚΚ) του αρμόδιου Σταθμάρχη, ή **βάσει σήματος Υποκατάστασης** (Σήμα Σφ1), από δε ελισσόμενα **τμήματα, μόνο κατόπιν προφορικής άδειας** του διευθύνοντος τους ελιγμούς (Για τις ενέργειες του προσωπικού της αμαξοστ/χίας, όταν το φωτόσημα επιδίδει στάθμευση βλέπε §§12 16 και 1217 ΓΚΚ). Οι απορρέουσες από το ιστόσημα αυτό υποχρεώσεις δεν ισχύουν, όταν ο Σταθμός, στην περιοχή ευθύνης του οποίου υπάγεται το φωτόσημα, αργεί [#ref*]_ . Στην περίπτωση αυτή, εφαρμόζονται οι διαδικασίες του επόμενου εδαφίου (β).

	β) **λευκό - κίτρινο - λευκό - κίτρινο - λευκό**,

	.. figure:: ../images/image--171.png
      	          :scale: 70 %
      	          :class: center

 στα φωτοσήματα, τα οποία η αμαξ/χία μπορεί να υπερβεί, κατ' εντολή του Προϊσταμένου της, και να κινηθεί, με πορεία εν όψει, μέχρι το επόμενο φωτόσημα, είτε αυτά είναι βεβλαμμένα είτε επιδίδουν ένδειξη στάθμευσης (ερυθρό φως) και εφόσον είναι αδύνατη η συνεννόηση με τον αρμόδιο Σταθμάρχη. 

7. Τα λοιπά φωτοσήματα, δηλαδή όσα δεν επισημαίνονται με ιστόσημα, δεν επιβάλλουν σε καμμιά περίπτωση στάθμευση προ αυτών. Όταν τέτοιο φωτόσημα είναι βεβλαμμένο (συμφώνως προς §4), πρέπει να θεωρείται ότι επιδίδει ένδειξη ειδοποιητική για στάθμευση στο επόμενο φωτόσημα. 

8. Στον ιστό των φωτοσημάτων υπάρχει λευκή ορθογωνική πινακίδα, επί της οποίας αναγράφεται, με μαύρους χαρακτήρες, αριθμός ή συνδυασμός γραμμών και αριθμών, ενδεικτικός της θέσης και της φύσης του φωτοσήματος. Ειδικότερα, στα φωτοπροσήματα, η πινακίδα αυτή φέρει, προ των λοιπών χαρακτηριστικών ενδείξεων, ερυθρό κεφαλαίο Α. 

	

ΚΕΦΑΛΑΙΟ ΙΙΙ - ΦΩΤΟΣΗΜΑΤΑ
**************************

Άρθρο 3 - Φωτοσήματα πορείας (Φπ)
==================================

1. Τα φωτοσήματα πορείας δηλώνουν με τις ενδείξεις τους τη δυνατότητα και τις συνθήκες εισόδου στο επόμενο του φωτοσήματος τμήμα γραμμής, ή/και προειδοποιούν για την αναμενόμενη ένδειξη του επομένου φωτοσήματος πορείας. Το σήμα Φπ0 ισχύει για αμαξ/χίες και ελισσόμενα τμήματα. Τα λοιπά φωτοσήματα πορείας ισχύουν μόνο για κυκλοφορία αμαξοστοιχιών. 

2. Τα φωτοσήματα πορείας χρησιμοποιούνται ως **κύρια σήματα**, διακρινόμενα σε 

	**σήματα εισόδου**, 

	**σήματα εξόδου**, 

	**ενδιάμεσα σήματα**, 

	**σήματα αποκλεισμού**, και ως 

	**ειδοποιητικά σήματα (φωτοπροσήματα)**.

3. Τα φωτοσήματα πορείας τοποθετούνται κανονικά δεξιά, παρά τη γραμμή ή άνω της γραμμής, προς την οποίαν απευθύνονται. Εξαιρέσεις από τον ανωτέρω κανόνα επισημαίνονται στον Πίνακα Χαρακτηριστικών Γραμμής των Εγχειριδίων Δρομολογίων (Βλέπε και Σήμα 12 ΚΣ, Άρθρο 4, §60).

4. Τα κύρια φωτοσήματα μπορούν να επιδίδουν και ενδείξεις προειδοποίησης της αναμενόμενης στο επόμενο κύριο φωτόσημα ενδείξεως, όταν είναι τοποθετημένα διαδοχικά, χωρίς παρεμβολή φωτοπροσημάτων. 5. Τα φωτοπροσήματα επιδίδουν μόνο ενδείξεις προειδοποίησης της αναμενόμενης στο επόμενο κύριο φωτόσημα ενδείξεως. Τοποθετούνται προ των κυρίων φωτοσημάτων, οι ενδείξεις των οποίων δεν προαγγέλλονται από προηγούμενο κύριο σήμα.

6. Τα φωτοπροσήματα και τα προηγούμενα σήματος εισόδου φωτοσήματα αποκλεισμού τοποθετούνται κατά κανόνα σε απόσταση ίση προς το μήκος πεδήσεως της γραμμής από το επόμενο κύριο σήμα. Όταν, κατ' εξαίρεση, η απόσταση αυτή υπολείπεται κατά ποσοστό μεγαλύτερο του 5% από το μήκος πεδήσεως της γραμμής, το φωτοπρόσημα (ή το κατέχον την αντίστοιχη θέση φωτόσημα αποκλεισμού) επισημαίνεται με λευκή ενδεικτική λυχνία στο άνω μέρος της αριστερής πλευράς του κατακόρυφου σκιάδιου του φωτοσήματος. Σε τμήματα γραμμής οριακής ταχύτητας έως 80 χλμ/ώρα, η ενδεικτική λυχνία μπορεί να αντικατασταθεί από ανακλαστικό λευκό κύκλο επί μαύρου πεδίου.

	.. figure:: ../images/image--172.jpg
      	          :scale: 70 %
      	          :class: center

7. Το μήκος πεδήσεως κάθε γραμμής υποδεικνύεται στον Πίνακα Χαρακτηριστικών Γραμμής των Εγχειριδίων Δρομολογίων. 

8. Η απόσταση διαδοχής των κυρίων φωτοσημάτων Περιοχής Σταθμού (σήματα εισόδου, εξόδου και – σε μεγάλους Σταθμούς ή συγκροτήματα – ενδιάμεσα σήματα) κυμαίνεται, κατά κανόνα, μεταξύ 1200 και 1500 μέτρων (στα τμήματα γραμμής μήκους πεδήσεως 700 μέτρων, μεταξύ 700 και 1000 μέτρων αντιστοίχως).

9. Η ανωτέρω απόσταση μπορεί, κατ' εξαίρεση, να είναι μικρότερη των 1200 (αντιστοίχως 700) μέτρων ή μεγαλύτερη των 1500 (αντιστοίχως 1000) μέτρων. Αν είναι μικρότερη των 1140 (αντιστοίχως 665) μέτρων, το τοποθετημένο στην αρχή του τμή- ματος μειωμένου μήκους φωτόσημα επισημαίνεται με λευκή ενδεικτική λυχνία (σύμφωνα με §6). 

10. Η απόσταση διαδοχής των φωτοσημάτων αποκλεισμού κυμαίνεται, κατά κανόνα, μεταξύ 1500 και 2000 μέτρων. Κατ' εξαίρεση, μπορεί η απόσταση αυτή να είναι μεγαλύτερη των 2000 μέτρων ή μικρότερη των 1500, πάντως όχι μικρότερη του μήκους πεδήσεως της γραμμής (βλέπε όμως και §6). 

11. Φωτοπροσήματα, από τη θέση των οποίων δεν είναι συνεχώς ορατό το προαγγελλόμενο κύριο φωτόσημα, μπορούν να επαναλαμβάνονται ως **επαναληπτικά φωτοπροσήματα**. Τα επαναληπτικά φωτοπροσήματα επισημαίνονται με λευκή ενδεικτική λυχνία (σύμφωνα με §6), αλλά δεν προαγγέλλονται από πινακίδες προει- δοποίησης (Σήμα 61 ΚΣ), ούτε φέρουν Δείκτη προσήματος (Σήμα 22). Επαναληπτικά φωτοπροσήματα μπορούν να τοποθετούνται και προ κυρίων φωτοσημάτων, οι ενδείξεις των οποίων προαγγέλλονται από προηγούμενο κύριο φωτόσημα, όταν το προαγγελλόμενο κύριο φωτόσημα δεν είναι συνεχώς ορατό από απόσταση ίση με το μήκος πεδήσεως της γραμμής, ή από συνήθη θέση στάθμευσης αμαξ/χιών προ αυτού. 

12. Στη θέση των φωτοσημάτων εισόδου Σταθμών και, συχνά, των φωτοσημάτων εξόδου και ενδιαμέσων φωτοσημάτων υπάρχει, κατά κανόνα, τηλεφωνική συσκευή, μέσω της οποίας το προσωπικό των αμαξ/χιών μπορεί να επικοινωνήσει με τον αρμόδιο για το συγκεκριμένο φωτόσημα Σταθμάρχη ή, σε τμήματα γραμμής υπαγόμενα σε κεντρική ρύθμιση ή τηλεδιοίκηση, με τον αρμόδιο Ρυθμιστή Κινήσεως, ή Κεντρικό Χειριστή. Οι ως ανωτέρω εφοδιασμένες θέσεις επισημαίνονται με το ψηφίο Τ. Όταν το ενδεικτικό αυτό ψηφίο φωτίζεται, σημαίνει κλήση του Σταθμάρχη προς το προσωπικό σταθμευμένης προ του φωτοσήματος αμαξοστοιχίας. 

	.. figure:: ../images/image--173.png
      	          :scale: 70 %
      	          :class: center



 
.. _sima_fp0:


**Σήμα Φπ0**


	**Σταθμεύσατε**

.. figure:: ../images/image--174.jpg
      	  :scale: 70 %
      	  :class: center

.. rst-class:: center

	Ένα ερυθρό φως

**Σήμα Φπ1**

	**Ελεύθερη πορεία**

.. figure:: ../images/image--175.jpg
      	  :scale: 70 %
      	  :class: center

.. rst-class:: center

	Ένα πράσινο φως

13. Το σήμα Φπ1 επιτρέπει πορεία με την ενδεικνυόμενη στο Εγχειρίδιο Δρομολογίων οριακή ταχύτητα, εφόσον αυτή δεν περιορίζεται από άλλα σήματα ή ειδικές διατάξεις. 

.. topic:: Σήμα Φπ2

	**Βραδυπορία**

.. figure:: ../images/image--176.png
      	  :scale: 70 %
      	  :class: center

.. rst-class:: center

	Ένα πράσινο και κάτω από αυτό ένα κίτρινο φως

14. Το σήμα Φπ2 επιβάλλει περιορισμό ταχύτητας (βραδυπορία) 40 χλμ/ώρα, εφόσον δεν ορίζεται διαφορετική ταχύτητα στον Πίνακα 15 του Εγχειριδίου Κυκλοφορίας Κ ή στη στήλη 3α του Εγχειριδίου Δρομολογίων ή από Δείκτη Ταχύτητας (Σήμα Σφ3). 

  Ο περιορισμός ταχύτητας αρχίζει από τη θέση του σήματος και ισχύει μέχρι το πέρας της προσκείμενης περιοχής αλλαγών γραμμής . 

.. topic:: Σήμα Φπ20

	**Βραδυπορία στο επόμενο σήμα, στάθμευση**

.. figure:: ../images/image--177.jpg
      	  :scale: 70 %
      	  :class: center

.. rst-class:: center

	Δύο , κατακόρυφα διατεταγμένα, κίτρινα φώτα


15.Το σήμα Φπ20 έχει την ίδια εκτελεστική έννοια με το Φπ2 (§14), με την πρόσθετη ειδοποιητική πληροφόρηση ότι το επόμενο φωτόσημα επιδίδει ένδειξη στάθμευσης (ΦπΟ). Αποτελεί συνεπώς συνδυσμό των σημάτων Φπ2 και Φπ10. 

.. topic:: Σήμα Φπ10

	**Προσοχή! Επιβραδύνατε προς στάθμευση στο επόμενο φωτόσημα**

.. figure:: ../images/image--178.jpg
      	  :scale: 70 %
      	  :class: center

.. rst-class:: center

	Ένα κίτρινο φώς

.. topic:: Σήμα Φπ12

	**Προσοχή! Επιβραδύνατε προς εκτέλεση βραδυπορίας στο επόμενο φωτόσημα**

.. figure:: ../images/image--179.png
      	  :scale: 70 %
      	  :class: center

.. rst-class:: center

	Ένα διαλείπον κίτρινο φώς


16. Το σήμα Φπ12 ειδοποιεί ότι το επόμενο κύριο σήμα επιδίδει ένδειξη βραδυπορίας (Φπ2 ή Φπ20) 40 χλμ/ωρ. εκτός εάν ορίζεται διαφορετική ταχύτητα στον Πίνακα 15 του Εγχειριδίου Κυκλοφορίας Κ ή στη στήλη του Εγχειριδίου Δρομολογίων ή από ειδοποιητικό Δείκτη ταχύτητας (Σήμα Σφ. 3α).

Άρθρο 4 - Συμπληρωματικά φωτοσήματα (Σφ)
==========================================

1. Τα συμπληρωματικά φωτοσήματα (ή ανακλαστικά σήματα) επέχουν θέση έγγραφων εντολών ή συμπληρώνουν τις ενδείξεις των ανοικτών φωτοσημάτων πορείας. 

2. Τοποθετούνται, κατά κανόνα, επί του ιστού κυρίων φωτοσημάτων. Μπορούν να προαγγέλονται μέσω ειδοποιητικών συμπληρωματικών σημάτων. 

3. Το σήμα ισχύει μόνο όταν ανάψει προ σταθμεύουσας στο φωτόσημα αμαξοστοιχίας. 

.. _sima_sf1:


.. topic:: Σήμα Σφ1 – Σήμα Υποκατάσταση – 

	**Υπερβήτε σήμα Φπ0 ή βεβλαμμένο κύριο φωτόσημα, άνευ έγγραφης εντολής.**

.. figure:: ../images/image--180.jpg
      	  :scale: 70 %
      	  :class: center

.. rst-class:: center

	Τρία λευκά φώτα σε διάταξη ισόπλευρου τριγώνου, με την κορυφή προς τα άνω


  Μηχανοδηγός αμαξοστοιχίας που θα αντιληφθεί από μεγάλη απόσταση το σήμα  αναμμένο, οφείλει να σταθμεύσει προ του κλειστού ή βεβλαμμένου φωτοσήματος, επιδίδοντας, σύμφωνα με §222β του ΚΣ, το σήμα 109. Η αμαξοστοιχία μπορεί στη συνέχεια να επαναλάβει την πορεία της, μόνο όταν το σήμα Σφ1 σβήσει και ανάψει πάλι.


4. Η αμαξοστοιχία που υπερβαίνει κλειστό ή βεβλαμμένο κύριο φωτόσημα με σήμα Σφ1, τηρεί, μέχρι το επόμενο κύριο φωτόσημα, **πορεία εν όψει**, χωρίς να υπερβεί την ταχύτητα των 40 χλμ/ώρα, σε ετοιμότητα άμεσης συμμόρφωσης προς σήματα του Σταθμάρχη ή στάθμευσης προ απρόοπτου εμποδίου (π.χ. σε περίπτωση υποδοχής σε μερικώς κατειλημμένη ή αδιέξοδη γραμμή μικρού μήκους).

.. _sima_sf2:

**Σήμα Σφ2 – Δείκτης Κατεύθυνσης –**

	**Διαδρομή διευθετημένη προς την ενδεικνυόμενη κατεύθυνση**

.. figure:: ../images/image--181.jpg
      	  :scale: 70 %
      	  :class: center

.. rst-class:: center

	Λευκός φωτεινός χαρακτήρας



5. Ο Δείκτης Κατεύθυνσης πληροφορεί περί της κατεύθυνσης πορείας που σηματοδοτεί το **ανοικτό** κύριο φωτόσημα, κατά κανόνα με το αρχικό κεφαλαίο γράμμα της ονομασίας του προσεχούς τερματικού Σταθμού ή του προσεχούς Σταθμού διακλάδωσης.

6. Σβηστό ή ασαφές σήμα Σφ2, επιβάλλει στάθμευση της αμαξοστοιχίας προ του φωτοσήματος, επί του οποίου φέρεται. Η αμαξοστοιχία μπορεί να συνεχίσει την πορεία της, σύμφωνα με τις ενδείξεις του φωτοσήματος πορείας, αφού ο Σταθμάρχης βεβαιώσει, με Δελτίο Ειδοποίησης (Υποδ. 1001), τη διευθέτηση της διαδρομής προς την ορθή κατεύθυνση. 


.. topic:: Σήμα Σφ2α – Ειδοποιητικός Δείκτης Κατεύθυνσης –

	Ακολουθεί Δείκτης Κατεύθυνσης (Σφ2)

.. figure:: ../images/image--182.jpg
      	  :scale: 70 %
      	  :class: center

.. rst-class:: center

	Κίτρινος φωτεινός χαρακτήρας

Σήμα Σφ3 – Δείκτης ταχύτητας –
===============================

Απαγορεύεται η υπέρβαση της δηλούμενης δια του ενδεικτικού ψηφίου ταχύτητας, από το σήμα έως την προσκείμενη περιοχή αλλαγών 

.. topic:: Ανακλαστική πινακίδα

	Λευκός ενδεικτικός αριθμός επί μαύρης τριγωνικής πινακίδας με λευκό περιθώριο. Η πινακίδα τοποθετείται κανονικά με την κορυφή προς τα κάτω. Μπορεί να τοποθετηθεί με την κορυφή προς τα άνω, όταν είναι περιορισμένος ο χώρος τοποθέτησης ή η πινακίδα είναι στερεωμένη στην κορυφή φωτοσήματος.

.. figure:: ../images/image--183.png
      	  :scale: 70 %
      	  :class: center

.. rst-class:: center

	Ο αναγραφόμενος ενδεικτικός αριθμός υποδηλώνει 10πλάσια τιμή επιτρεπόμενης ταχύτητας σε χλμ/ώρα.

.. topic:: Φωτόσημα

	Λευκός φωτεινός αριθμός

.. figure:: ../images/image--184.jpg
      	  :scale: 70 %
      	  :class: center

.. rst-class:: center

	Ο αναγραφόμενος ενδεικτικός αριθμός υποδηλώνει 10πλάσια τιμή επιτρεπόμενης ταχύτητας σε χλμ/ώρα.

7. Το ενδεικτικό ψηφίο 3 μπορεί να επισημαίνει είσοδο σε αδιέξοδη γραμμή ή σε γραμμή υποδοχής με ανεπαρκή διαδρομή ολίσθησης (Βλέπε §1161 ΓΚΚ). Τα ενδεικτικά ψηφία 1 και 2 μπορούν να επισημαίνουν επικείμενη στάθμευση σε πολύ μικρή απόσταση ή υποδοχή σε μερικώς κατειλημμένη γραμμή.

8. Το φωτόσημα Σφ3 ανάβει μόνο όταν έχει διευθετηθεί διαδρομή που επιβάλλει περιορισμό ταχύτητας.

9. Η ανακλαστική πινακίδα τοποθετείται όπου ο περιορισμός ταχύτητας αφορά τη μοναδική δυνατή διαδρομή ή όλες τις διαδρομές.

.. topic:: Σήμα Σφ3α – Ειδοποιητικός Δείκτης Ταχύτητας –

	Ακολουθεί Δείκτης ταχύτητας (Σφ3)

.. figure:: ../images/image--185.png
      	  :scale: 70 %
      	  :class: center

.. rst-class:: center

	Φωτόσημα. Κίτρινος φωτεινός αριθμός

	Ο αναγραφόμενος ενδεικτικός αριθμός υποδηλώνει 10πλάσια τιμή επιτρεπόμενης ταχύτητας σε χλμ/ώρα.

.. _sf4:

.. topic:: Σήμα Σφ4 – Αστοχία ανίχνευσης ακεραιότητας

	**Σταθμεύσατε προς έλεγχο ακεραιότητας**

.. figure:: ../images/image--186.png
      	  :scale: 70 %
      	  :class: center

.. rst-class:: center

	Ένα διαλείπον λευκό φως

10. Τοποθετείται κάτω και δεξιότερα του κατακόρυφου άξονα κυρίων φωτοσημάτων.

11. Η αφή του σήματος Σφ4, προ αμαξ/χίας που προσεγγίζει το φωτόσημα, επιβάλλει στάθμευση – ανεξάρτητα από την ένδειξη πορείας (Φπ) του φωτοσήματος – και επιβεβαίωση της ακεραιότητας της αμαξ/χίας.

12. Η αμαξ/χία που στάθμευσε προ του φωτοσήματος, λόγω αφής του σήματος Σφ4, μπορεί να επαναλάβει την πορεία της μετά τη διαπίστωση της ακεραιότητάς της και την άρση του αιτίου της ανωμαλίας (εφόσον αυτή είναι δυνατή), αφού λάβει σήμα αναχώρησης (Σήμα 162 ΚΣ) από το Σταθμάρχη. 

13. Σε Σταθμούς τηλεδιοικούμενους και σε ενδιάμεσες θέσεις αποκλεισμού, ο Προϊστάμενος της αμαξ/χίας προβαίνει στους ανωτέρω ελέγχους και επιδίδει το σήμα αναχώρησης (Σήμα 121 ΚΣ), αφού αποκαταστήσει την ελευθερία του όπισθεν της αμαξ/χίας τμήματος αποκλεισμού, χειριζόμενος, σύμφωνα με τις τοπικές οδηγίες, τον κατάλληλο διακόπτη. 

14. Αμαξ/χία που στάθμευσε, λόγω αφής του σήματος Σφ4, αφού είχε υπερβεί ανοικτό κύριο φωτόσημα, μπορεί να επαναλάβει την πορεία της, μετά την κατά τα ανωτέρω βεβαίωση της ακεραιότητάς της, μόνο με σήμα αναχώρησης του Σταθμάρχη, ή – σε τηλεδιοικούμενα τμήματα γραμμής – του Κεντρικού Χειριστή. 

15. Εφόσον διαπιστωθεί διάσπαση, ο Προϊστάμενος της αμαξ/χίας, χωρίς να προβεί σε καμμιά επέμβαση επί των εγκαταστάσεων ασφαλείας, συμμορφώνεται προς τις υποδείξεις του Σταθμάρχη, ή – κατά περίπτωση –του Κεντρικού Χειριστή.

.. topic:: Β Σήμα 12. Δείκτης Κυρίου Σήματος

	- Ορθογωνική ανακλαστική πινακίδα, λευκού και μαύρου χρώματος σε διάταξη σκακιέρας.

.. figure:: ../images/image--187.jpg
      	  :scale: 70 %
      	  :class: center

.. rst-class:: center

	*(Εγκύκλιος ΔΕΤ/ΚΣ αρ.33/12.7.88)*

60. Το σήμα 12 τοποθετείται, κατά κανόνα, μόνο σε περιπτώσεις κυκλοφορίας επί προσωρινής μονής γραμμής, δεξιά της κυρίας γραμμής και στο ύψος του κυρίου σήματος (Σημαφόρου, φωτοσήματος εισόδου, εξόδου ή αποκλεισμού) παρακείμενης γραμμής, **προς τις ενδείξεις του οποίου οφείλουν να συμμορφώνονται οι αντιθέτως της κανονικής φοράς κυκλοφορίας κινούμενες αμαξοστοιχίες**. Αν οι εκτελούμενες εργασίες επί της παρακείμενης, προσωρινά αποκλεισμένης, γραμμής, εμποδίζουν την κατά τα ανωτέρω τοποθέτηση, το σήμα μπορεί να τοποθετηθεί και αριστερά της γραμμής. 

	**ΣΗΜΕΙΩΣΗ**

	Διευκρινίζεται ότι το νέο σήμα 12 είναι σήμα προσωρινού χαρακτήρα, που θα τοποθετείται μόνο σε περιπτώσεις μακροχρόνιου αποκλεισμού μιας γραμμής κατευθύνσεως, κατά τη διάρκεια του οποίου οι τεχνικές εγκαταστάσεις ασφαλείας προσαρμόζονται προς τις απαιτήσεις σηματοτεχνικά εξασφαλιζόμενης κυκλοφορίας μονής γραμμής. 

.. topic:: Β Σήμα 22. Δείκτης Προσήματος

	**Επισήμανση της Θέσης προσήματος**

.. figure:: ../images/image--188.jpg
      	  :scale: 70 %
      	  :class: center

.. rst-class:: center

	Λευκή ορθογωνική πινακίδα με μαύρο περιθώριο και δύο κατακορύψως κατά την κορυφή εφαπτόμενες μαύρες γωνίες
	
	*(Εγκύκλιος ΔΕΤ/ΚΣ αρ.33/12.7.88)*


74. Το σήμα 22 τοποθετείται, κατά κανόνα, αμέσως προ ή επί του ιστού, προσημάτων (Σήμα 20), φωτοπροσημάτων, ή επεχόντων θέση προσήματος, φωτοσημάτων αποκλεισμού (Βλέπε και Παράρτημα III, Άρθρο 3, §§ 5, 6).Το σήμα είναι ανακλαστικό ή, εφόσον απαιτείται, φωτιζόμενο.

75. Ο Δείκτης Προσήματος μπορεί ακόμη να τοποθετηθεί μεμονωμένος:

	α) σε αντικατάσταση Προσήματος (Σήμα 20), επισημαίνοντας την αφετηρία του μήκους πεδήσεως προ Σημαφόρου (Σήμα 11) ή Δισκοσήματος (Σήμα 13),

	β) ως υπόδειξη προσήματος ή, επέχοντος θέση προσήματος, φωτοσήματος αποκλεισμού, που δεν είναι τοποθετημένο δεξιά, παρά την γραμμή ή άνω της γραμμής, προς την οποία απευθύνεται.

   Τυπική περίπτωση εφαρμογής του ανωτέρω εδαφίου (β) αποτελεί η κυκλοφορία επί προσωρινής μονής γραμμής, οπότε το Σήμα 22 παραπέμπει στις ενδείξεις του δεξιά της παρακείμενης (αποκλεισμένης) γραμμής ευρισκόμενου προσήματος ή επέχοντος θέση προσήματος, φωτοσήματος αποκλεισμού. Τοποθετείται τότε δεξιά ή, σε περίπτωση ανεπάρκειας χώρου, αριστερά της γραμμής. 

75. **α**. **Όταν η απόσταση του Προσήματος (Σήμα 20) από το προαγγελλόμενο κύριο σήμα υπολείπεται κατά ποσοστό μεγαλύτερο του 5% από το μήκος πεδήσεως της γραμμής, ο Δείκτης Προσήματος φέρει στην άνω πλευρά του ανεστραμμένο ισόπλευρο τρίγωνο, λευκού χρώματος με μαύρο περιθώριο.**

.. figure:: ../images/image--189.jpg
      	  :scale: 70 %
      	  :class: center


.. [#ref*]   Προσοχή! Η έννοια της αργίας Σταθμού, δεν έχει εφαρμογή σε τμήματα υπαγόμενα σε Κεντρικό Έλεγχο Κυκλοφορίας (βλέπε §3 ΓΚΚ). 
