
Άρθρο 101 δις - Ανωμαλία ΕΗΣΑ μονής γραμμής.
============================================

Προσωρινή κυκλοφορία με αίτηση γραμμής
^^^^^^^^^^^^^^^^^^^^^^^^^^^^^^^^^^^^^^

1010. **δις**. Σε περιπτώσεις αδυναμίας σηματοτεχνικής εξασφάλισης [#ref1]_ της κυκλοφορίας σε τμήμα μονής γραμμής εξοπλισμένης με Ε.Η.Σ.Α., η κυκλοφορία των αμαξοστοιχιών εξασφαλίζεται προσωρινά με τη διαδικασία αίτησης ελεύθερης γραμμής. Οι προβλεπόμενες από τα άρθρα :doc:`95 <άρθρο_95>` και :doc:`98 <άρθρο_98>` του παρόντος κανονισμού διατυπώσεις διενεργούνται μεταξύ τοπικά στελεχωμένων σταθμών ή και μεταξύ ενός στελεχωμένου και ενός τηλεδιοικούμενου Σταθμού που επιλέγονται κατάλληλα [#ref2]_ στην περιοχή της ανωμαλίας, σε συνάρτηση προς τις κατά περίπτωση ανάγκες και δυνατότητες.

1011. **δις**. Το τμήμα κυκλοφορίας που ορίζουν οι ανωτέρω Σταθμοί χαρακτηρίζεται με τον όρο προσωρινό Τμήμα Τηλεφωνικού Αποκλεισμού (ΤΤΑ) και είναι δυνατό να περιέχει ενδιάμεσους μη στελεχωμένους σταθμούς που θεωρούνται, ως προς τις κυκλοφοριακές διατυπώσεις, κλειστοί Σταθμοί. Οι αλλαγές τροχιάς των ανωτέρω Σταθμών πρέπει να διευθετούνται στην κύρια γραμμή και να καθηλώνονται με ασφάλιστρο (σφιγκτήρα βελόνης - αντιτροχιάς) και παρέμβλημα απόστασης. Οι αμαξοστοιχίες που θα κυκλοφορήσουν στο προσωρινό Τμήμα Τηλεφωνικού Αποκλεισμού (ΤΤΑ ) θα ειδοποιούνται, σύμφωνα με τη :ref:`παράγραφο 1018 δις <1018_2>` , να τηρήσουν βραδυπορία 30χλμ./ώρα κατά τη διέλευση τους από τις ως άνω ασφαλισμένες αλλαγές ή να σταθμεύουν προ των αιχμών και να επαναλαμβάνουν την πορεία τους, κατόπιν ελέγχου της εμπλοκής του μηχανικού ασφαλίστρου των αλλαγών, που δεν έγινε δυνατή η κατά τα ανωτέρω καθήλωσή τους.

1012. **δις**. Για την κυκλοφορία αμαξοστοιχιών σε προσωρινό Τμήμα Τηλεφωνικού Αποκλεισμού (ΤΤΑ) δεν εφαρμόζονται οι ειδικές διατάξεις του :doc:`παραρτήματος Α (του Κεφαλαίου XI) <Παράρτημα_Α'>` του παρόντος κανονισμού περί ειδικής ακολούθησης και ειδικών διασταυρώσεων. Η εκτέλεση διασταυρώσεων της :ref:`παραγράφου 1013 δις <1013_2>` των εδαφίων 1 και 3, από το προσωπικό των αμαξοστοιχιών εφαρμόζεται μόνο στη μονή γραμμή Τιθορέας-Μπράλου-Λιανοκλαδίου - Καρυάς - Δομοκού.

.. _1013_2:

1013. **δις**. **Μεταβατικό στάδιο κυκλοφορίας αμέσως μετά την εμφάνιση ανωμαλίας Ε.Η.Σ.Α.**

	(1) Αμαξοστοιχίες που κινούνται πάνω σε τμήμα στο οποίο εμφανίστηκε αιφνίδια ανωμαλία Ε.Η.Σ.Α., επικοινωνούν με τον Κεντρικό Χειριστή μετά τη στάθμευση τους προ κλειστού (λόγω ανωμαλίας) φωτοσήματος σύμφωνα με τις παραγράφους :ref:`1216 <1216>` και :ref:`1217 <1217>` . Ο Κεντρικός Χειριστής, με βάση τις πληροφορίες που διαθέτει κατόπιν της παραπάνω επικοινωνίας καθώς και από τις εγγραφές του Γραφικού Πίνακα Κυκλοφορίας που τηρεί, μπορεί να καθορίσει τον Σταθμό διασταύρωσης δύο αμαξοστοιχιών μέσα στο τμήμα σε ανωμαλία, παρέχοντας σαφείς τηλεγραφικές οδηγίες προς το προσωπικό τους.

	Η διασταύρωση αυτή πραγματοποιείται, υπό συνθήκες εκτέλεσης ελιγμών, από το προσωπικό των αμαξοστοιχιών.

	(2) Ο Κεντρικός Χειριστής μεριμνά για την άμεση στελέχωση όλων των Σταθμών του θιγόμενου από την ανωμαλία τμήματος. Αν αυτό είναι αδύνατο, φροντίζει να στελεχωθούν τουλάχιστον εκείνοι από τους παραπάνω Σταθμούς που είναι απαραίτητοι για τη συνάντηση αμαξοστοιχιών (σύμφωνα με την εικόνα κατανομής των αμαξοστοιχιών στο τμήμα που αποτυπώθηκε από τις αναγγελίες του εδαφίου (1) και από τις εγγραφές του Γραφικού Πίνακα Κυκλοφορίας). 

	(3) Αν η στελέχωση των Σταθμών της θιγόμενης από την ανωμαλία περιοχής, κατά το εδάφιο (2), είναι αδύνατη ή κρίνεται από τον Κεντρικός Χειριστής ότι θα προκαλέσει υπερβολική καθυστέρηση, ο Κεντρικός Χειριστής μπορεί να καθορίσει τους Σταθμούς διασταυρώσεων των αμαξοστοιχιών που βρίσκονται στην περιοχή. Οι διασταυρώσεις αυτές θα πραγματοποιηθούν από το προσωπικό των αμαξοστοιχιών στους πιο πάνω Σταθμούς με σαφείς οδηγίες του Κεντρικού Χειριστή.

	(4) Αμαξοστοιχίες κινούμενες εκτός του θιγόμενου τμήματος κρατούνται με εντολή του Κεντρικού Χειριστή σε σταθμούς ελεγχόμενους από το Κέντρο Ελέγχου Κυκλοφορίας μέχρι αποδέσμευσης του τμήματος από τις πάνω σε αυτό κινούμενες αμαξοστοιχιών.


1014. **δις**. Όταν τα άκρα του προσωρινού Τμήμα Τηλεφωνικού Αποκλεισμού (ΤΤΑ) ορίζονται από τηλεδιοικούμενους Σταθμούς, μοναδικός υπεύθυνος για την ασφαλή κυκλοφορία στο τμήμα αυτό είναι ο Κεντρικός Χειριστής, συνεννοούμένος με το προσωπικό των αμαξοστοιχιών, μέσω του τηλεφώνου των ακραίων Σταθμών. Ο τρόπος πάντως αυτός εξασφάλισης της κυκλοφορίας πρέπει κατά το δυνατό να αποφεύγεται (με την στελέχωση ενός τουλάχιστον από τους ακραίους Σταθμούς του προσωρινού ΤΤΑ), ώστε να μην αυξάνεται ο υπηρεσιακός φόρτος του Κέντρο Ελέγχου Κυκλοφορίας.

1015. **δις**. Όταν τα άκρα του προσωρινού Τμήμα Τηλεφωνικού Αποκλεισμού (ΤΤΑ) ορίζονται **από δύο στελεχωμένους Σταθμούς Α, Β, τα προβλεπόμενα από τα άρθρα** :doc:`95 <άρθρο_95>` **και** :doc:`98 <άρθρο_98>` **κυκλοφοριακά τηλεγραφήματα κοινοποιούνται υποχρεωτικά στον Κεντρικό Χειριστή**. Οι δύο Σταθμοί Α, Β ελέγχουν την αρχική — κατά την ανάληψη υπηρεσίας τους — κατάσταση κυκλοφορίας στο Τμήμα Τηλεφωνικού Αποκλεισμού που αναλαμβάνουν να εξασφαλίσουν, επικοινωνώντας με τον Κεντρικό Χειριστή, ο οποίος τους παρέχει τηλεγραφικά τα σχετικά στοιχεία ή τη βεβαίωση ότι το Τμήμα Τηλεφωνικού Αποκλεισμού (ΤΤΑ) είναι ελεύθερο.

1016. **δις**. **Ειδικοί τύποι τηλεγραφημάτων**

  Όταν ο ένας από τους ακραίους Σταθμούς, έστω ο Α του προσωρινού Τμήματος Τηλεφωνικού Αποκλεισμού (ΤΤΑ), υπάγεται στον έλεγχο του Κεντρικό Χειριστή, τα βασικά τηλεγραφήματα αίτησης χορήγησης γραμμής, αγγελίας και βεβαίωσης άφιξης τροποποιούνται ως εξής: 

	α) **ΑΙΤΗΣΗ ΓΡΑΜΜΗΣ**

	.. admonition:: Κείμενο Τηλεγραφήματος

		-Κ.Χ. προς Β: Τελευταία αμαξ Σ2 από Β έχει αφιχθεί Α ώρα ………………… Τηρήστε γραμμή ελεύθερη για αμαξ. Σ1.

		-Β προς Κ.Χ.: Τελευταία αμαξ Σ1 από Α έχει αφιχθεί ώρα ………………… Τηρήστε γραμμή ελεύθερη μέχρι Β για αμαξ. Σ2.

	β) **ΧΟΡΗΓΗΣΗ ΓΡΑΜΜΗΣ**

	.. admonition:: Κείμενο Τηλεγραφήματος

		-Β προς Κ.Χ.: Σύμφωνοι. Τελευταία προς Α η αμαξ. Σ2 ώρα ………………… Γραμμή ελεύθερη για αμαξ. Σ1.

		-Κ.Χ. προς Β: ή, αντίστοιχα: Σύμφωνοι. Τελευταία απο Α προς Β η αμαξ. Σ1 ώρα. ………………… Γραμμή ελεύθερη μέχρι Β για αμαξ. Σ2.

	γ) **ΑΓΓΕΛΙΑ**

	.. admonition:: Κείμενο Τηλεγραφήματος

		-Κ.Χ. προς Β: Αγγέλλω αμαξ. Σ1 από Α.

		-Β προς Κ.Χ.: Αγγέλλω αμαξ. Σ2 προς Α.

	δ) **ΒΕΒΑΙΩΣΗ ΑΦΙΞΗΣ**

	.. admonition:: Κείμενο Τηλεγραφήματος

		-Β προς Κ.Χ.: Αμαξ. Σ1 α-πό Α έχει αφιχθεί.

		-Κ.Χ. προς Β: Αμαξ. Σ1 έχει αφιχθεί στο Α.

1017. **δις**. Η βεβαίωση άφιξης αμαξοστοιχίας σε τηλεδιοικούμενο ακραίο Σταθμό προσωρινού Τμήμα Τηλεφωνικού Αποκλεισμού (ΤΤΑ) χορηγείται από τον Κεντρικό Χειριστή μετά τη διαπίστωση της ακεραιότητας της. Η διαπίστωση αυτή εξασφαλίζεται είτε με τη σηματοτεχνική υποδοχή της αμαξοστοιχίας στον αμέσως επόμενο Σταθμό, είτε με τηλεγράφημα της αμαξοστοιχίας μετά την άφιξη στον ακραίο Σταθμό. 

  Την ανωτέρω τηλεγραφική βεβαίωση ζητεί ο Κεντρικός Χειριστής, όταν κρίνει ότι έτσι θα αποφευχθεί καθυστέρηση επόμενης αμαξοστοιχίας της ίδιας ή αντίθετης κατεύθυνσης.

.. _1018_2:

1018. **δις**. Προκειμένου να εισέλθει αμαξοστοιχία σε προσωρινό Τμήμα Τηλεφωνικού Αποκλεισμού (ΤΤΑ), αναχωρώντας από τον ακραίο Σταθμό, επιδίδεται στον Μηχανοδηγό (κατ' εφαρμογή του :ref:`άρθρου 121  , παράγραφος 1218 σημείο γ <1218_g>`) δελτίο ειδοποίησης ή τηλεγράφημα, στο οποίο αναγράφονται το φωτόσημα εξόδου του ακραίου αυτού Σταθμού και τα φωτοσήματα όλων των ενδιάμεσων Σταθμών του προσωρινού Τμήματος Τηλεφωνικού Αποκλεισμού (ΤΤΑ) προ του άλλου ακραίου Σταθμού, μέχρι τον οποίο έχει τηρηθεί ελεύθερη γραμμή και ο οποίος πρόκειται να βεβαιώσει κατά τα ανωτέρω την άφιξη της αμαξοστοιχίας. 

  Η ανωτέρω εντολή βεβαιώνει την τήρηση ελεύθερης γραμμής για την κυκλοφορία της αμαξοστοιχίας μέχρι τον άλλο ακραίο Σταθμό, στο φωτόσημα εισόδου του οποίου η αμαξοστοιχία θα σταθμεύσει και θα λάβει περαιτέρω οδηγίες. [#ref3]_ 

1019. **δις**. Όταν προσωρινό Τμήμα Τηλεφωνικού Αποκλεισμού (ΤΤΑ) είναι κατειλημμένο από αμαξοστοιχία, απαγορεύεται οποιαδήποτε μεταβολή των ορίων του εν λόγω Τμήματος Τηλεφωνικού Αποκλεισμού (ΤΤΑ) (π.χ. λόγω ανάληψης υπηρεσίας ενδιαμέσου Σταθμού ή λόγω ολικής ή μερικής αποκατάστασης της ανωμαλίας), πριν αφιχθεί η αμαξοστοιχία στον ακραίο Σταθμό του Τμήματος Τηλεφωνικού Αποκλεισμού (ΤΤΑ), όπως αυτός καθορίστηκε στην εντολή κυκλοφορίας της παραγράφου 1018 δις.

.. [#ref1] Οταν είναι αδύνατος ο προσανατολισμός του τμήματος αυτόματα (ΤΑΑ), λόγω τεχνικής ανωμαλίας ή και η χάραξη δρομολογίου αναχώρησης. Δεν αποτελεί αδυναμία σηματοτεχνικής εξασφάλισης της κυκλοφορίας η αστοχία «ανοίγματος» φωτοσήματος, όταν οι θεμελιώδεις προϋποθέσεις αφαλείας κυκλοφορίας συνάγονται από τις ενδείξεις του τοπικού ή του κεντρικού πίνακα (χάραξης δρομολογίου προσανατολισμός ΤΑΑ), ενώ ταυτόχρονα εμφανίζεται ένδειξη αστοχίας λυχνίας (καμένη λάμπα φωτοσήματος). 

.. [#ref2] Με πρωτοβουλία του Κ.Χ.

.. [#ref3] Παράδειγμα 

	Έστω προσωρινό ΤΤΑ οριζόμενο από τους Σταθμούς Αγγείων και Λιγαριάς. Προκειμένου να κυκλοφορήσει αμαξοστοιχία Σ1 από τον Σταθμό Αγγείων προς τον Λιγαριάς, θα επιδοθεί στον Μηχανοδηγό της αμαξοστοιχίας Σ1 από τον Σταθμαρχη Αγγείων το εξής δελτίο ειδοποίησης ( ή από τον Κεντρικό Χειρισμό τηλεγράφημα αναλόγου περιεχομένου):
		
		.. admonition:: Κείμενο Τηλεγραφήματος

			Ο Σταθμός Αγγείων Προς Μηχανοδηγό Αμαξ Σ1

			Υπερβείτε ερυθρό (ή σβηστό) φωτόσημα εξόδου Σταθμού μας και ερυθρά (ή σβηστά) φωτοσήματα Στ. Καλλιπεύκης, Καρυάς και Στυρφάκων και σταθμεύατε προ φωτοσήματος εισόδου Στ. Λιγαριάς για λήψη οδηγιών. Σταθμεύατε προς έλεγχο αλλαγών τροχιάς εισόδου — εξόδου Στ. Καλλιπεύκης Καρυάς και Στυρφάκων.

		ή

		.. admonition:: Κείμενο Τηλεγραφήματος
		
			Κατά τη διέλευση αλλαγών εισόδου — εξόδου Στ. Καλλιπεύκης, Καρυάς και Στυρφάκων δεν θα υπερβείτε την ταχύτητα των 30χλμ./ώρα» (όταν οι αλλαγές των αναφερόμενων Σταθμών έχουν καθηλωθεί με σφιγκτήρα και παρέμβλημα απόστασης).
