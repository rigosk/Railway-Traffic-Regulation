
Άρθρο 76 - Όριο ταχύτητας των αμαξοστοιχιών ανάλογα με τη χάραξη της γραμμής. Περιορισμός ταχύτητας για λόγους γραμμής.
=======================================================================================================================

801. Η μέγιστη ταχύτητα αμαξοστοιχιών προσδιορίζεται:

	- από τη χάραξη της γραμμής,

	- τη συγκρότηση και την κατάσταση της γραμμής,

	- τη συγκρότηση και κατάσταση του εξοπλισμού ηλεκτροκίνησης,

	- τη διαρρύθμιση και κατάσταση του σηματοδοτικού εξοπλισμού,

	- την ύπαρξη, διαρρύθμιση και λειτουργική κατάσταση του συστήματος προστασίας ETCS,
	
	- από το τροχαίο υλικό που απαρτίζει την αμαξοστοιχία (επιτρεπόμενες ταχύτητες, ισχύς πέδησης). 

   Οι επιτρεπόμενες ταχύτητες δίδονται στο δρομολόγιο κάθε αμαξοστοιχίας.

802. Οι ταχύτητες για τη διέλευση επί των αλλαγών τροχιάς δίδονται στο :doc:`Εγχειρίδιο Κυκλοφορίας Κ <../../../../Εγχειρίδιο_Κ/index>`.

803. Οι ταχύτητες που ορίζονται στο Εγχειρίδιο Δρομολογίων δεν ισχύουν επί των τμημάτων στα οποία λόγω της κατάστασης της γραμμής ή της ηλεκτροκίνησης ή της σηματοδότησης επιβλήθηκαν προσωρινοί περιορισμοί ταχύτητας.

804. Οι εκάστοτε επιβαλλόμενες βραδυπορίες λόγω κατάστασης γραμμής, κοινοποιούνται, κατά τα κατωτέρω, με εγκύκλιο της Κεντρικής Υπηρεσίας ή του υπαλλήλου της Υπηρεσίας Γραμμής που επέβαλε τη βραδυπορία. Όταν οι βραδυπορίες επιβάλλονται για λόγους διαφορετικούς από αυτούς που αφορούν την κατάσταση της Γραμμής, οι αρμόδιες υπηρεσίες Σηματοδότησης, Ηλεκτροκίνησης και Κυκλοφορίας εισηγούνται εγγράφως την επιβολή βραδυπορίας στην αρμόδια Υπηρεσία Γραμμής

805. Η εγκύκλιος περί βραδυπορίας απευθύνεται:

	α. στους αμέσως εκατέρωθεν Σταθμούς του επισφαλούς τμήματος.

	β. στους εκατέρωθεν διανυκτερεύοντες Σταθμούς.

	γ. στους εκατέρωθεν ορικούς Σταθμούς του τμήματος κυκλοφορίας.

	δ. στα επί τόπου Τμήματα Γραμμής, Κίνησης και Έλξης.

	ε. στις Κεντρικές Υπηρεσίες Γραμμής, Κίνησης και Έλξης.

.. _806:

806. Η εγκύκλιος αυτή αναφέρει τα χιλιομετρικά σημεία, τα οποία ορίζουν το τμήμα της βραδυπορίας, τον περιορισμό ταχύτητας που έχει τεθεί, την τυχόν στάθμευση που επιβλήθηκε προ του επισφαλούς τμήματος ή την πλοήγηση σε αυτό και τον τρόπο κάλυψης του με σήματα, σύμφωνα με τις σχετικές διατάξεις του Κανονισμού Σημάτων.

807. Όταν ο περιορισμός της ταχύτητας επιβάλλεται προς εκτέλεση έργων επί της γραμμής, στην παραπάνω εγκύκλιο αναφέρεται η ημερομηνία και η ώρα κατά τις οποίες θα ισχύσει ο περιορισμός αυτός, καθώς και η τελευταία αμαξοστοιχία της οποίας τη διέλευση θα αναμείνει ο επικεφαλής των έργων πριν ξεκινήσει.

808. Η βραδυπορία που τίθεται για αυτό, κοινοποιείται στους Μηχανοδηγούς των αμαξοστοιχιών εν κυκλοφορία, με την έκδοση δελτίου περιορισμού ταχύτητος (Υπόδειγμα 1036): 

.. _809:

809. **α**. από τους ορικούς Σταθμούς του τμήματος κυκλοφορίας για διάστημα 4 εικοσιτετραώρων κυκλοφορίας (:ref:`παράγραφος 880 <880>`) που έπονται του εικοσιτετραώρου κατά το οποίο επιβλήθηκε η βραδυπορία.

.. _810:

810. Για ένα εικοσιτετράωρο, οι Σταθμοί εν ενεργεία, οι αμέσως εκατέρωθεν σταθμεύουν όλες τις αμαξοστοιχίες και βεβαιώνονται για το ότι το προσωπικό έλαβε γνώση της επιβληθείσας βραδυπορίας.

.. _811:

811. **β**. από τους αρχικούς Σταθμούς των αμαξοστοιχιών, από το πέμπτο εικοσιτετράωρο (συμπεριλαμβανομένου), μετά την επιβολή της βραδυπορίας και μέχρι την άρση της. Για αυτό, οι βραδυπορίες των οποίων η διάρκεια πρόκειται να υπερβεί τα 4 εικοσιτετράωρα, κοινοποιούνται από την Κεντρική Υπηρεσία Κίνησης στους ενδιαφερόμενους αρχικούς Σταθμούς των αμαξοστοιχιών.

.. _812:

812. Οι ορικοί Σταθμοί των τμημάτων κυκλοφορίας επιβεβαιώνουν κατά το πέμπτο και έκτο εικοσιτετράωρο ότι οι αρχικοί Σταθμοί των αμαξοστοιχιών κοινοποίησαν στον μηχανοδηγό τη βραδυπορία που τέθηκε, συμφώνα με την :ref:`παράγραφο 811 <811>`. 

813. Καθεμία βραδυπορία που τίθεται, θα πρέπει να θεωρείται ως ισχύουσα εφόσον δεν έχει αρθεί με ειδική εγκύκλιο του οικείου Τμηματάρχη της Υπηρεσίας Γραμμής ή του επί τόπου Εργοδηγού. Συνεπώς, οι Σταθμοί οι οποίοι κατά τα ανωτέρω είναι εντεταλμένοι με την κοινοποίηση κάποιας βραδυπορίας στον μηχανοδηγό, οφείλουν να την κοινοποιήσουν μέχρις ότου ειδοποιηθούν για την άρση της, ακόμα κι αν είχε ορισθεί εκ των προτέρων και έληξε η διάρκεια της ισχύος της.

814. Η εγκύκλιος για την άρση κάποιας βραδυπορίας απευθύνεται:

	α. στους σταθμούς οι οποίοι είναι εντεταλμένοι για την κοινοποίηση αυτή στις αμαξοστοιχίες εν κυκλοφορία (παράγραφοι :ref:`809 <809>` και :ref:`811 <811>`) ή για την επιβεβαίωση περί του ότι αυτή η κοινοποίηση έγινε (παράγραφοι :ref:`810 <810>` και :ref:`812 <812>`), 

	β. στις Κεντρικές Υπηρεσίες Κίνησης, Γραμμής και Έλξης.

.. _815:

815. Οι βραδυπορίες οι οποίες πρόκειται να ισχύσουν για ολόκληρη δρομολογιακή περίοδο και οι οποίες λήφθηκαν υπ' όψιν για τη χάραξη των δρομολογίων αναφέρονται στον σχετικό πίνακα του :doc:`Εγχειρίδιου Κυκλοφορίας Κ <../../../../Εγχειρίδιο_Κ/index>`, στα οριζόμενα στοιχεία της :ref:`παραγράφου 806 <806>` και δεν κοινοποιούνται κατ' άλλον τρόπο στον μηχανοδηγό. 

.. _816:

816. **γ**. Η επιτρεπόμενη ταχύτητα ενδέχεται να υπόκειται και σε ιδιαίτερους περιορισμούς επί ορισμένων τμημάτων, οι οποίοι επιβάλλονται για ορισμένους τύπους κινητήριων μονάδων ή άλλων οχημάτων εξαιρετικού βάρους.

817. Τα Τμήματα της Γραμμής και οι τύποι των κινητήριων μονάδων, για τους οποίους υφίστανται περιορισμοί ταχύτητας επί των τμημάτων αυτών, αναφέρονται στον σχετικό πίνακα του :doc:`Εγχειρίδιο Κυκλοφορίας Κ <../../../../Εγχειρίδιο_Κ/index>`.

818. Κενή 
