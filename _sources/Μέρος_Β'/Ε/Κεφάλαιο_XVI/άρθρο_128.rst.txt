
Άρθρο 128 - Διάσπαση αμαξοστοιχίας. Σήμα Μηχανοδηγού και προσωπικού.
====================================================================

1280.	**α.** Αμέσως μόλις ο Μηχανοδηγός αντιληφθεί τη διάσπαση (θραύση ζεύξης ή απαγκίστρωσης) δίδει με τη συρίχτρα το σήμα διάσπασης (σήμα 102) με το οποίο ειδοποιείται το προσωπικό της αμαξοστοιχίας, της γραμμής και των σταθμών σχετικά με τη διάσπαση και **σταθμεύει αμέσως ή βαθμιαία**, λαμβάνοντας υπ' όψιν το τυχόν επερχόμενο όπισθεν τμήμα (κατωφέρεια) που έχει αποσπαστεί. 

	**β.** Εάν ο Μηχανοδηγός με το πρώτο τμήμα της αμαξοστοιχίας που έχει διασπαστεί δεν αντιλήφθηκε τη διάσπαση και συνεχίζει ενδεχομένως την πορεία, τότε το προσωπικό του πρώτου τμήματος της αμαξοστοιχίας ενεργεί αμέσως σε όλες τις **βαλβίδες κινδύνου και χειρόφρενων** που έχει στη διάθεσή του έτσι ώστε να προκαλέσει άμεση στάθμευση, **εφόσον το δεύτερο τμήμα που αποσπάστηκε, ακινητοποιήθηκε** εξαιτίας επενέργειας της συνεχούς πέδης. 

	**γ.** **Το προσωπικό το οποίο βρίσκεται στο δεύτερο τμήμα της σύνθεσης** που έχει αποσπαστεί, θα πρέπει να επισπεύσει τη στάθμευση και ακινητοποίηση του τμήματος αυτού μέσω σύσφιγξης των χειρόφρενων και χειροπεδών στάθμευσης που βρίσκονται στη διάθεσή του, αμέσως μόλις αντιληφθεί τη διάσπαση. Ταυτόχρονα με τη σύσφιγξη των χειρόφρενων, το προσωπικό θα πρέπει να επιδώσει το σήμα διάσπασης, το καθοριζόμενο από τον Κανονισμό Σημάτων (:ref:`σήμα 102 <sima_102>`), κυρίως προς ειδοποίηση του προσωπικού του πρώτου ελκομένου τμήματος και των φυλάκων Ισόπεδων Διαβάσεων (Ι.Δ). 

1281. **Εξασφάλιση παρακείμενης γραμμής** 

	Για τις επιβαλλόμενες ενέργειες, σε περίπτωση επαπειλουμένου κινδύνου για την κυκλοφορία επί παρακείμενης γραμμής, βλέπε :doc:`άρθρο 123 <../Κεφάλαιο_XIV/άρθρο_123>`, παράγραφοι 1231-1234. 
 
1282. **Άμεσα μέτρα προσωπικού αμαξοστοιχίας σε περίπτωση διάσπασης** 

	Εάν ο μηχανοδηγός υποπτεύεται ότι έγινε διάσπαση της αμαξοστοιχίας του οφείλει: 

		(1) να ενεργήσει για την άμεση στάθμευση, 

		(2) να ενημερώσει αμέσως με το ραδιοτηλέφωνο τους εκατέρωθεν σε υπηρεσία σταθμούς, 

		(3) στη συνέχεια να προβεί μαζί με τον ορισμένο από την σιδηροδρομική επιχείρηση υπάλληλο του πληρώματος αμαξοστοιχίας στην επιθεώρηση της σύνθεσης μέχρι το όχημα που φέρει το σήμα ουράς, 

		(4) εάν διαπιστωθεί διάσπαση, να μεριμνήσει για ακινητοποίηση του δεύτερου τμήματος που αποχωρίστηκε, με σύσφιξη των χειρόφρενων. 

1283. **Δυνατότητα ή μη, επανασύνδεσης των συνδετήρων** 

	**α.** Εάν είναι δυνατή η επανασύνδεση του συνδετήρα που αποσπάστηκε, προβαίνει σε αυτή ή σε ζεύξη (με τα προσωρινά μέσα που διατίθενται σε περίπτωση ανάγκης). Επιτρέπεται η οπισθοδρόμηση, με μεγάλη προσοχή στις ισόπεδες διαβάσεις και τη γραμμή, της μηχανής με το πρώτο τμήμα προς επαφή με το δεύτερο ακινητοποιηθέν τμήμα. 

	**β.** Εάν δεν είναι δυνατή η επανασύνδεση, ο ορισμένος από την σιδηροδρομική επιχείρηση υπάλληλος του πληρώματος αμαξοστοιχίας ενεργεί κατά τα προβλεπόμενα στο :doc:`άρθρο 127 <άρθρο_127>` για τη μεταφορά του πρώτου τμήματος της αμαξοστοιχίας στον εμπρός σταθμό και την εν συνεχεία απελευθέρωση της γραμμής. 

1284. **Διάσπαση αμαξοστοιχίας εντός σταθμού** 

	Εάν η διάσπαση επέλθει εντός σταθμού, ο Μηχανοδηγός συνεννοείται με τον Σταθμάρχη για τα ληπτέα μέτρα. 

1285. **Διαφυγή αποσπασθέντος τμήματος**. 

	Εάν κατά την πορεία επί ανωφέρειας επέλθει διάσπαση της αμαξοστοιχίας, το δε αποσπασθέν δεύτερο τμήμα δεν ακινητοποιηθεί εγκαίρως ή για οποιονδήποτε λόγο ανωμαλίας αρχίσει να οπισθοδρομεί προς την κατωφέρεια, επιδίδεται με τη συρίχτρα της μηχανής και του προσωπικού το σήμα κινδύνου, :ref:`σήμα 115 <sima_115>`. Ο Μηχανοδηγός ειδοποιεί μέσω του ραδιοτηλεφώνου τους σταθμούς, Ι.Δ., και Στάσεις προς την κατεύθυνση της διαφυγής έτσι ώστε να λάβουν τα επιβαλλόμενα μέτρα κατά το :doc:`άρθρο 129 <άρθρο_129>`. 

1286. Σε γραμμές εξοπλισμένες με Ε.Η.Σ.Α. δεν ισχύει η υποχρέωση κάλυψης που θεσπίζεται από την παράγραφο 1282 σημείο α. 

1287. -1289. Κενές 

