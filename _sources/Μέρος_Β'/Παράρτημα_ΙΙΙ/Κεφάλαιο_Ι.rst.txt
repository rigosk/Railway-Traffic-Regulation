ΚΕΦΑΛΑΙΟ I
##########
ΟΡΙΣΜΟΙ ‐ ΕΓΚΑΤΑΣΤΑΣΕΙΣ ‐ ΕΛΙΓΜΟΙ
=================================

APΘPO 1 - ΟΡΙΣΜΟΙ
-----------------

1.  Εγκατάσταση  ηλεκτρικής  σηματοδότησης  και  ασφαλείας, συντομογραφικά  **«Ε.Η.Σ.Α.»**,  είναι  το  σύνολο  των εγκαταστάσεων μέσω των οποίων επιτυγχάνονται :

	‐  ο ηλεκτρικός χειρισμός και έλεγχος των φωτοσημάτων

	‐  ο ηλεκτρικός χειρισμός, έλεγχος και ηλεκτρική ασφάλιση αλλαγών τροχιάς

	‐  η  ασφάλιση  της  θέσης  των  εκτροχιαστών  μέσω συστήματος  εξάρτησής  τους  από  τις  προστατευόμενες από αυτούς αλλαγών τροχιάς, και

	‐  η  αυτόματη  λειτουργία  των  φωτοσημάτων  στους σταθμούς  και  τις  ενδιάμεσες  θέσεις  αποκλεισμού  επί των τμημάτων διπλής γραμμής.

  Τα συστήματα ΕΗΣΑ περιλαμβάνουν:

	‐  Σύστημα  αλληλεξαρτήσεων  σταθμού  με  τα  οποία ελέγχεται  η  ασφάλεια  κυκλοφορίας  εντός  των  ορίων τους.

	‐  Σύστημα αποκλεισμού γραμμής με το οποίο ελέγχεται η ασφάλεια  κυκλοφορίας  στο  τμήμα  κυρίας  γραμμής μεταξύ δύο σταθμών.

2. **Διπλή  γραμμή**  χαρακτηρίζεται  το  ζεύγος  των  παραλλήλων δύο  κυρίων  τροχιών,  οι  οποίες  συνδέουν  δύο  διαδοχικούς σταθμούς  και  διατρέχουν  τους  σταθμούς  και  στην  κάθε  μια από αυτές η κίνηση των αμαξοστοιχιών γίνεται κανονικά κατά μία μόνον σταθερή κατεύθυνση.

.. _3_annexiiib:

3. **Γραμμές  κατεύθυνσης**  ή  κλάδοι  καλούνται  οι  γραμμές  οι οποίες απαρτίζουν τη διπλή γραμμή.

.. _4_annexiiib:

4. Επί  των  τμημάτων  διπλής  γραμμής  οι  αμαξοστοιχίες κυκλοφορούν  από  τα  δεξιά  προς  τα  αριστερά  για  έναν παρατηρητή  που  στέκεται  στον  μεταξύ  των  δύο  γραμμών χώρο  με  τα  νώτα  του  στραμμένα  προς  τη  μία  γραμμή  και ατενίζει  αμαξοστοιχία  που  κυκλοφορεί  επί  της  άλλης.  Η κυκλοφορία  των  αμαξοστοιχιών  κατά  αυτήν  την  έννοια, καλείται **κανονική κυκλοφορία**.

.. _5_annexiiib:

5. Η  επί  μιας  γραμμής  κυκλοφορία  αμαξοστοιχίας  κατά  την αντίθετη  της  κανονικής  κατεύθυνση  καλείται  **αντίθετη κυκλοφορία**  ή  λέγεται  ότι  η  αμαξοστοιχία  κυκλοφορεί **αντίθετα**.

.. _6_annexiiib:

6.  Η  γραμμή  προς  την  οποία  ατενίζει  ο  παρατηρητής αμαξοστοιχία  που  κυκλοφορεί  κατά  τα  οριζόμενα  στην παράγραφο 4,  καλείται  **κανονική  γραμμή**, η  δε  όπισθεν  του παρατηρητή  ευρισκομένη  γραμμή  καλείται  **αντίθετη  γραμμή** για την κατεύθυνση της αυτής της αμαξοστοιχίας.

7.  Η  επί  διπλής  γραμμής  μεταξύ  του  αρχικού  και  του  τελικού σταθμού  του  τμήματος,  διασταύρωση  δύο  αμαξοστοιχιών εντός  σταθμού  ή  επί  της  κυρίας  γραμμής,  καθεμιάς κυκλοφορούσας  επί  της  κανονικής  γραμμής,  καλείται **συνάντηση**.

.. _8_annexiiib:

8.  Αρχικός  σταθμός  του  τμήματος  της  διπλής  γραμμής  για κάποια αμαξοστοιχία είναι εκείνος εκ των ακραίων σταθμών, μέσω  του  οποίου  η  αμαξοστοιχία  εισέρχεται  στο  τμήμα  της διπλής  γραμμής, τελικός  σταθμός  δε  εκείνος,  μέσω  του οποίου  η  αμαξοστοιχία  εξέρχεται  από  το  τμήμα  της  διπλής γραμμής.

9.  Ένας από τους δύο ακραίους σταθμούς του τμήματος διπλής γραμμής χαρακτηρίζεται με τον όρο **«πρωτεύων σταθμός»**.

.. _10_annexIII:

10.  Με  Υπηρεσιακή  Διαταγή  ορίζονται  τα  τμήματα  κυκλοφορίας τής διπλής γραμμής και οί πρωτεύοντές τους σταθμοί.

11.  Με  τον  όρο  **χειριστής**  νοείται  ο  κανονικά  εξουσιοδοτημένος σταθμάρχης  ο  οποίος  χειρίζεται  υπεύθυνα  τα  φωτοσήματα και τις ηλεκτροκίνητες αλλαγές τροχιάς τού σταθμού.

12.  Με  τον  όρο  **χειρισμός**  νοείται  κάθε  ενέργεια  του  χειριστή προς  μεταβολή  της  εκάστοτε  υφιστάμενης  κατάστασης  των φωτοσημάτων  και  των  ηλεκτροκινήτων  αλλαγών  τροχιάς.  Ο χειρισμός  των  φωτοσημάτων  και  των  ηλεκτροκινήτων αλλαγών  τροχιάς  ορίζεται  μέσω  ειδικών  για  κάθε  σταθμό υπηρεσιακών διαταγών.

13.  Με  τον  όρο  **διαδρομή**  χαρακτηρίζεται  μια  **«σηματοτεχνικά εξασφαλιζόμενη»**  πορεία  αμαξοστοιχίας  δια  μέσου συμπλέγματος  γραμμών  με  κατάλληλη  διευθέτηση  αλλαγών και  καθορισμένη  κατεύθυνση.  Ως  **«σηματοτεχνική εξασφάλιση»**  νοείται  η  μέσω  μηχανικής,  ηλεκτρικής  ή ηλεκτρονικής  διάταξης  (σύμφωνα  με  τους  όρους  ασφαλείας της  κυκλοφορίας)  αλληλεξάρτηση  ενδείξεων  σημάτων  και διευθέτηση αλλαγών, συναρτώμενες προς την πορεία.

14.  Όλες  οι  σηματοδοτούμενες  γραμμές  είναι  κατάλληλα διαιρεμένες  σε  τμήματα, μέσω ειδικού  εξοπλισμού ανίχνευσης (κυκλώματα  γραμμής  ή  μετρητές  αξόνων)  ούτως ώστε  να  καθίσταται  δυνατός  ο  έλεγχος  της  κατάληψης  ή  μη αυτών.

15. Κενό

16. Κενό

17. **Τμήμα αποκλεισμού γραμμής** καλείται το τμήμα γραμμής το οποίο  περιλαμβάνεται  μεταξύ  δύο  **διαδοχικών**,  **κυρίων** φωτοσημάτων.

18.  Κενό

19.  Με τον όρο **Ουρά αμαξοστοιχίας** νοείται το οπίσθιο άκρο της σύνθεσης  αμαξοστοιχίας  κατά  την  κατεύθυνση  της  κίνησής της.

20.  Κενό

21.  Κενό

22. **Κατάληψη  τμήματος  αποκλεισμού**  γίνεται,  όταν  κάποια αμαξοστοιχία  ή  όχημα  σταθμεύει  ή κυκλοφορεί εντός αυτού του τμήματος. 

  Η  κατάληψη  αρχίζει  ευθύς  όταν  ο  πρώτος  άξονας  της αμαξοστοιχίας  εισέλθει  στο  τμήμα  και  λήγει  ευθύς  όταν  η ουρά της αμαξοστοιχίας εξέλθει από το τμήμα αυτό.

23.  **Αποκλεισμός  τμήματος  γραμμής**  καλείται  η,  λόγω καταλήψεως  αυτού  του  τμήματος,  απαγόρευση  της  εισόδου άλλης  αμαξοστοιχίας  εντός  του  ιδίου  τμήματος  και φανερώνεται  μέσω  της  αυτόματης  αφής  ερυθρού φωτοσήματος.

24.  **Άρση αποκλεισμού τμήματος γραμμής**, γίνεται όταν το τμήμα τούτο  απελευθερωθεί  από  σταθμεύουσα  ή  κυκλοφορούσα επ' αυτού αμαξοστοιχίας ή οχήματος, ευθύς όταν και η ουρά της αμαξοστοιχίας διέλθει από το τελευταίο –κατά τη φορά– άκρο του τμήματος. 

  Η  άρση  του  αποκλεισμού  φανερώνεται  μέσω  της  ανοικτής ένδειξης πορείας στο φωτόσημα.

25.  **Ηλεκτρικός ελεγκτής αλλαγής τροχιάς ή εκτροχιαστή** καλείται η συσκευή, οι οποία, τοποθετούμενη σε κατάλληλη θέση επί αλλαγών τροχιάς ή και εκτροχιαστών, εξασφαλίζει τον έλεγχο της πλήρους επαφής των βελονών των αλλαγών. Η μη πλήρης επαφή των βελονών φανερώνεται μέσω της αφής κατάλληλης φωτεινής  ένδειξης  επί  του  πίνακα  τοπικού  χειρισμού  του σταθμού.

26.  **Εκτροχιαστής**  καλείται  στρεπτό  πέδιλο,  εγκατεστημένο  σε κάποιο σημείο τροχιάς του σταθμού. 

  Ο  εκτροχιαστής,  με  τη  βοήθεια  χειριστηρίου  ευρισκομένου πλησίον  του,  ανυψώνεται  όταν  επιδιώκεται  αναστολή κύλισης  ή  και  εκτροχίαση  οχήματος  και  κατακλίνεται  όταν αυτό δεν επιδιώκεται.

27. **Διαγώνιος**  καλείται  η  γραμμή,  η  οποία  μετά  των ευρισκομένων  στα  άκρα  της  δύο  συζυγών  αλλαγών  τροχιάς συνδέει δύο παρακείμενες παράλληλες τροχιές. 

  Στο σύστημα ηλεκτρικής  σηματοδότησης  καλείται  επίσης  διαγώνιος  η γραμμή,  η  οποία,  έχοντας  στο  ένα  άκρο  της  μία  αλλαγή τροχιάς  και  στο  άλλο  έναν  εκτροχιαστή,  συνδέει  δύο παρακείμενες παράλληλες τροχιές

ΑΡΘΡΟ 2 - ΕΚΤΑΣΗ ΚΑΙ ΙΣΧΥΣ ΤΟΥ ΠΑΡΟΝΤΟΣ
---------------------------------------

28.  Σε  ολόκληρα  τα  τμήματα  της  διπλής  γραμμής  που  είναι εξοπλισμένη  με  ΕΗΣΑ  ισχύουν  πλήρως  οι  διατάξεις  τού Κανονισμού  Κυκλοφορίας  και  Ελιγμών,  πλην  των  διατάξεων που  αναφέρονται  στο  παρόν  Παράρτημα  ως  νέες, συμπληρωματικές, τροποποιητικές ή εξαιρούμενες.

28. **δις**. Η περιοχή ισχύος του παρόντος παραρτήματος αναφέρεται στις συνοδευτικές εγκυκλίους των δρομολογίων.

ΑΡΘΡΟ 3 - ΧΡΗΣΗ ΓΡΑΜΜΩΝ ΚΥΚΛΟΦΟΡΙΑΣ
-----------------------------------

29.  Επί  των  τμημάτων  κυκλοφορίας  της  διπλής  γραμμής  (:ref:`§10 <10_annexIII>`) όλες  οι  αμαξοστοιχίες  κάθε  είδους  και  κατηγορίας  ως  και μεμονωμένες  μηχανές,  αυτοκίνητες  ή  ποδήλατες  δρεζίνες, μηχανοκίνητα  και  χειροκίνητα  βαγονέτα)  κυκλοφορούν  κατά μία κατεύθυνση, την κανονική (:ref:`§4 <4_annexiiib>`).

.. _30_annexIII:

30.  Κατ'  εξαίρεση,  για  τις  αμαξοστοιχίες  έργων,  εκχιονισμού, δοκιμών  και  βοηθείας,  εφ'  όσον  παρίσταται  ανάγκη, επιτρέπεται  η  αντίθετη  κυκλοφορία  (:ref:`§5<5_annexiiib>`),  με  αίτηση ελεύθερης  γραμμής,  βάσει  των  σχετικών  διατάξεων  του Γενικού Κανονισμού Κυκλοφορίας.

31.  Εάν  παρίσταται  ανάγκη  αντίθετης  κυκλοφορίας  κάποιας αμαξοστοιχίας  από  σταθμό  Α  προς  άλλο  σταθμό  Β,  τότε  στα ανταλλασσόμενα  τηλεγραφήματα  προστίθεται  η φράση  **«για αντίθετη κυκλοφορία»** ως κατωτέρω :

	.. admonition:: Κείμενο Τηλεγραφήματος

  		«Προς  Σταθμό  Β:  Τηρήσατε  γραμμή  ελεύθερη  για αντίθετη κυκλοφορία αμαξ………….» 

		(Υπογραφή Σταθμάρχη)


 		«Προς Σταθμό Α: Κρατώ όλες τις αμαξοστοιχίες προς την κατεύθυνσή  σας,  γραμμή  ελεύθερη  για  αντίθετη κυκλοφορία αμαξ…» 

		(Υπογραφή Σταθμάρχη)

32.  Κενό.

.. _par33_annexiii_b:

33.  Κατά την αντίθετη κυκλοφορία μιας αμαξοστοιχίας (:ref:`§30<30_annexIII>`), τα φωτοσήματα  που  απευθύνονται  προς  αυτήν  συναντώνται κλειστά. 

  Η  αμέσως  επομένη  αμαξοστοιχία,  που  θα  κυκλοφορήσει κανονικά επί  του αυτού  τμήματος  μετά  την άφιξη αντιθέτως κυκλοφορούσας  αμαξοστοιχίας,  κυκλοφορεί  με  αίτηση ελεύθερης γραμμής βάσει των σχετικών διατάξεων τού ΓΚΚ.

.. _art4_annexiii_b:

ΑΡΘΡΟ 4 - ΑΛΛΑΓΕΣ ΤΡΟΧΙΑΣ ΕΠΙΒΛΕΨΗ ‐ ΧΕΙΡΙΣΜΟΣ ‐ ΜΙΚΡΗ ΣΥΝΤΗΡΗΣΗ
----------------------------------------------------------------

34.  Οι διατάξεις των άρθρων :doc:`4 <../Α/Κεφάλαιο_II/άρθρο_4>` και :doc:`5 <../Α/Κεφάλαιο_II/άρθρο_5>` του ΓΚΚ συμπληρώνονται με τις ακόλουθες διατάξεις:

35.  Κενό.

36.  Οι  στροφείς  των  εκτροχιαστών  καθαρίζονται  και  λιπαίνονται παράλληλα και με τις αλλαγές τροχιάς.

37.  Μετά το καθαρισμό και τη λίπανση ([#ref1]_)  των αλλαγών τροχιάς, ο κλειδούχος χειρίζεται επανειλημμένα τις βελόνες ή ζητεί από τον  χειριστή  τον  επανειλημμένο  χειρισμό  των  βελονών  των αλλαγών,  για  να  βεβαιωθεί  περί  του  ότι  η  λειτουργία  τους είναι κανονική και ευχερής και ότι τα σήματα των φανών των αλλαγών  (όταν  διατίθενται)  αντιστοιχούν  στις  θέσεις  των βελονών.

38.  Ο  χειρισμός  των  χειροκινήτων  αλλαγών  τροχιάς  γίνεται  από τους  κλειδούχους,  ο  χειρισμός  των  ηλεκτροκινήτων  αλλαγών τροχιάς  γίνεται  από  το  Σταθμάρχη  επί  του  τοπικού  πίνακα χειρισμού σταθμού.

39.  Μόνο  σε περίπτωση ανωμαλίας  στον  ηλεκτρικό  χειρισμό  της αλλαγής,  επιτρέπεται  ο  επί  τόπου  χειρισμός  ηλεκτροκίνητης αλλαγής με τη χρήση χειροστροφάλου (μανιβέλας). 

40.  Οι  ηλεκτροκίνητες  αλλαγές  ασφαλίζονται  αυτόματα  και συνεπώς δεν φυλάσσονται από τον κλειδούχο (:ref:`ΓΚΚ, Μέρος Β΄. § 54 <54>` ).

41.  Στις  ηλεκτροκίνητες  αλλαγές  τροχιάς  ή  εξακρίβωση  της ακριβούς τελικής θέσης των βελόνων γίνεται επί του τοπικού πίνακα χειρισμού μέσω φωτεινής ένδειξης.

42.  Για  χειροκίνητες  αλλαγές  τροχιάς,  οι  οποίες  είναι εφοδιασμένες  με  ηλεκτρικό  ελεγκτή,  η  εξακρίβωση  της ακριβούς τελικής θέσης των βελόνων γίνεται μέσω φωτεινής ένδειξης  επί  του  τοπικού  πίνακα  χειρισμού.  Στην  περίπτωση αυτή  οφείλει  και  ο  επιτοπίως  χειριζόμενος  την  αλλαγή τροχιάς  υπάλληλος  να  βεβαιώνεται  οπτικά  μετά  από  κάθε χειρισμό  για  το  ότι  η  βελόνα  εφάπτεται  κανονικά  επί  της τροχιάς.

43.  Οι  χειροκίνητες  αλλαγές  τροχιάς  οι  οποίες  ανήκουν  στην περιοχή  του  σταθμού  εφοδιασμένη  με  Ε.Η.Σ.Α.,  διατίθενται προς χειρισμό και αντίστοιχα ασφαλίζονται μέσω συστήματος κλείθρων  και  κλειδιών  και  με  κατάλληλους  αλληλεξαρτώμενους  χειρισμούς  τους  είτε  επί  συσκευών  ηλεκτρικής δεσμεύσεως,  που  βρίσκονται  ή  δίπλα  στις  αλλαγές  εντός ερμαρίου  στο  ύπαιθρο  ή  επί  του  τοπικού  πίνακα  χειρισμού, κατόπιν έγκρισης  του Σταθμάρχη  η  οποία  δίνεται κατ’ αρχήν μέσω  αφής  φωτεινής  ένδειξης  στο  ερμάριο  ηλεκτρικής δεσμεύσεως.  

  Ο  βεβιασμένος  χειρισμός  κλείθρου,  σε περίπτωση  βλάβης,  επιτρέπεται  μόνο  κατόπιν  προφορικής εντολής του Σταθμάρχη.

44.  Στις  διαγώνιους,  το  κλείθρο  (μονό)  της  μιας  αλλαγής ασφαλίζεται με τη βοήθεια κλειδιού το οποίο αποδεσμεύεται κατά  την  απασφάλιση  του  κλείθρου  (διπλού)  της  άλλης συζυγούς αλλαγής.

45.  Οι ηλεκτροκίνητες αλλαγές τροχιάς ασφαλίζονται ηλεκτρικώς, αυτόματα ως κατωτέρω:

	α)  ευθύς  όταν  γίνει  χειρισμός  σήματος  για  μία  διαδρομή μέσω αυτών,

	β)  όταν  περιλαμβάνονται  στη  διαδρομή  ολίσθησης  (:ref:`§1161 του ΓΚΚ <1161>` )

	γ)  ευθύς όταν καταληφθεί το κύκλωμα ανίχνευσής τους. 

46.  Μετά από κάθε χειρισμό αλλαγής τροχιάς, ο χειριστής οφείλει να  βεβαιώνεται  από  τις  ενδείξεις  επί  του  τοπικού  πίνακα χειρισμού αν επετεύχθη το αποτέλεσμα.

47.  Υπεύθυνος για κάθε ανωμαλία, η οποία ήθελε προκύψει από ατελή  χειρισμό  ηλεκτροκίνητης  αλλαγής  τροχιάς  ή αντικανονικής  θέσης  της  λόγω  μη  επαρκούς  ελέγχου  της ένδειξης του πίνακα, είναι ο χειριστής του πίνακα. 

48.  Ο  χειρισμός  των  ηλεκτροκίνητων  αλλαγών  τροχιάς  όπως  και των  χειροκινήτων,  των  εφοδιασμένων  με  κλείθρα  και  που ανήκουν  στη  σηματοδοτουμένη  περιοχή  του  σταθμού, καθορίζεται  μέσω  ειδικών  για  κάθε  σταθμό  υπηρεσιακών διαταγών.

49. Η  αρίθμηση  των  αλλαγών  τροχιάς  των  σταθμών  ορίζεται βάσει  των  αναφερομένων  γενικών  αρχών  του  :doc:`Άρθρου  3  του ΓΚΚ <../Α/Κεφάλαιο_II/άρθρο_3>` ,  με  την  εξαίρεση  των  δύο  αλλαγών  ή  μιας  αλλαγής  και ενός εκτροχιαστή μιας διαγωνίου, οπότε –κατ’ αρχήν– οι δύο αλλαγές  ή  η  αλλαγή  και  ο  εκτροχιαστής  λαμβάνουν  ένα  και τον αυτόν αριθμό, ο οποίος για τη μία, αλλαγή ή εκτροχιαστή λαμβάνει  και  το  ψηφίο  **Α**,  για  δε  την  άλλη  αλλαγή  ή εκτροχιαστή λαμβάνει και το ψηφίο **Β**. 

ΑΡΘΡΟ 5 - ΦΩΤΟΣΗΜΑΤΑ ΕΠΙΒΛΕΨΗ ‐ ΧΕΙΡΙΣΜΟΣ ‐ ΜΙΚΡΗ ΣΥΝΤΗΡΗΣΗ
-----------------------------------------------------------

50.  Ο χειρισμός των φωτοσημάτων εκτελείται :

	–  στους σταθμούς, τους εφοδιασμένους με τοπικό πίνακα χειρισμού  εντός  του  κτηρίου,  αποκλειστικά  και  μόνο παρά  του  εν  υπηρεσία  σταθμάρχη  του  σταθμού.  Τα φωτοσήματα  δύνανται  να  τεθούν  και  σε  αυτόματη λειτουργία κατόπιν ειδικού χειρισμού επί του πίνακα.

	–  Σε ενδιάμεσες θέσεις αποκλεισμού, όπου καμία αλλαγή τροχιάς  δεν  υπάρχει,  πάντοτε  αυτόματα,  με  τον  ορισμό διαδρομής προς αυτά από τον προηγούμενο σταθμό.

51.  Κανονική  θέση  των  φωτοσημάτων  της  περιοχής  ενός  εν υπηρεσία  σταθμού,  είναι  η  **κλειστή**. Κανονική  θέση  των φωτοσημάτων  της  περιοχής  αργούντος  σταθμού  είναι  η **ανοικτή**.

52.  Ο  χειρισμός  των  φωτοσημάτων  εκτελείται  αποκλειστικά  και μόνον παρά  του εν υπηρεσία σταθμάρχη  του σταθμού μέσω του  τοπικού  πίνακα  χειρισμού  του  σταθμού, απαγορευομένου  του  χειρισμού  από  οποιονδήποτε  άλλο υπάλληλο. 

53.  Μετά  από  κάθε  χειρισμό  φωτοσήματος  ή  αλλαγής,  ο χειριστής οφείλει να βεβαιώνεται και από την επί του πίνακα χειρισμού  ένδειξη  αν  επετεύχθη  το  επιδιωκόμενο αποτέλεσμα. 

54.  Μετά  από  κάθε  άφιξη  ή  αναχώρηση  αμαξοστοιχίας  σε/από σταθμό,  ο  χειριστής  οφείλει  να  ελέγχει  αν  οι  αντίστοιχες ενδείξεις  των  φωτοσημάτων  επί  του  πίνακα  χειρισμού, ανταποκρίνονται στην πραγματική κατάσταση των γραμμών. 

55. Σε  σταθμούς  που  είναι  εξοπλισμένοι  με  τοπικό  πίνακα χειρισμού  εντός  του  κτηρίου  του  σταθμού,  τα  φωτοσήματα παραμένουν μονίμως αναμμένα. 

56. Κενό 

57. Με υπηρεσιακή διαταγή καθορίζονται: 

	α)  τα  χρονικά  διαστήματα  κατά  τα  οποία  πρέπει  να επιθεωρούνται και ελέγχονται οι εγκαταστάσεις ΕΗΣΑ, τα φωτοσήματα,  συστήματα  ανίχνευσης,  αλλαγές  και  οι κινητήρες τους.

	β)  οι  Υπηρεσίες  και  οι  Υπάλληλοι  οι  οποίοι  λαμβάνουν μέρος στην επιθεώρηση και

	γ)  ο τύπος του συντασσομένου δελτίου επιθεώρησης.

.. _art6_annexxiiib:

ΑΡΘΡΟ 6 - ΕΛΙΓΜΟΙ
-----------------

58.  Οι  διατάξεις  του  :doc:`Κεφαλαίου  V  του  Μέρους  Β΄ <../Β/Κεφάλαιο_V/index>`  του  ΓΚΚ συμπληρώνονται ως ακολούθως:

59.  Οι ελιγμοί επί των γραμμών των σταθμών με Ε.Η.Σ.Α. γίνονται κατ’  αρχήν  με  κλειστά  φωτοσήματα,  συνεπώς,  οι  ενδείξεις των  κυρίων  φωτοσημάτων  δεν  ισχύουν  κατά  την  εκτέλεση ελιγμών. 

  Σε  σταθμούς  με  κατάλληλη  **«διάταξη  παραλληλισμού»**  μέσω προστάτιδων  αλλαγών,  συρτών  δέσμης  και  διατάξεων διαγωνίων  που  αποτρέπουν  την  πλευροκόπηση  των αμαξοστοιχιών  που  κινούνται  επί  των  κυρίων  τροχιών  του σταθμού,  είναι  δυνατή  η  εκτέλεση  ελιγμών  σε  τμήμα  του σταθμού, διατηρώντας τη δυνατότητα στις κύριες τροχιές του να διευθετούνται διαδρομές με άνοιγμα των φωτοσημάτων.

60.  Μετά  το  πέρας  οποιουδήποτε  ελιγμού  στο  σταθμό,  και  πριν προβεί  σε  χειρισμό  φωτοσήματος,  ελέγχει  ο  χειριστής  την κατάσταση  των  γραμμών  του  σταθμού  του  από  απόψεως κατάληψης αυτών από όχημα και, μόνον εφ' όσον βεβαιωθεί ότι  η  διαδρομή  είναι  ελεύθερη,  χειρίζεται  το  αντίστοιχο φωτόσημα. 

61.  Καμία  κίνηση  ελιγμών  δεν  επιτρέπεται  εντός  των σηματοδοτουμένων  σταθμών  χωρίς  προγενέστερη συνεννόηση του επί κεφαλής των ελιγμών μετά του αρμόδιου χειριστή.

62.  Κατά  την εκτέλεση ελιγμών,  σε σταθμούς εφοδιασμένους με ηλεκτροκίνητες αλλαγές, τις αλλαγές αυτές χειρίζεται από τον τοπικό  πίνακα  χειρισμού  ο  χειριστής,  κατόπιν  συνεννόησής του,  μέσω  τηλεπικοινωνιακών  μέσων,  μετά  του  επί  των ελιγμών υπευθύνου υπαλλήλου. 

63.  Εάν η απόσταση των φωτοσημάτων εισόδου από τις ακραίες είναι μικρή και είτε η απόσταση δεν επαρκεί για το μήκος του ελισσόμενου  τμήματος  είτε  η  αλλαγές  παραμένουν δεσμευμένες λόγω κατάληψης τότε: 

	επιτρέπεται  κατά  την  εκτέλεση  ελιγμών,  να χρησιμοποιούνται  και  τα  πέραν  των  ακραίων  αλλαγών του  σταθμού  τμήματα  της  κυρίας  γραμμής,  εκείνα  από τα  οποία  εξέρχονται  οι  αναχωρούσες  από  το  σταθμό αμαξοστοιχίες,  κατά  την  έννοια  της  κανονικής κυκλοφορίας. 

63. **δις**. Η  εκτέλεση  ελιγμών  πέραν  των  ακραίων  αλλαγών απαγορεύεται  όταν  αναμένεται  άφιξη  αντιθέτως  κινούμενης αμαξοστοιχίας. 

63. **τρις**. Στη  γραμμή  εισόδου  και  σε  απόσταση  τουλάχιστον 100  μ.  μετά  το  φωτόσημα  εισόδου  τοποθετείται  Πινακίδα Ορίου Ελιγμών (:ref:`Σήμα 43 <sima_43>` ΚΣ), πέραν της οποίας απαγορεύεται οποιαδήποτε  κίνηση  ελιγμού.  

  Σε  περίπτωση  που  καθίσταται επιβεβλημένη  κίνηση  ελιγμού  πέραν  της  πινακίδας  ορίου ελιγμών  ή  αν  δεν  διατίθεται  τέτοια  πινακίδα,  ο  Σταθμάρχης οφείλει  να  εφαρμόσει  τα  προβλεπόμενα  για  την  εκτέλεση ελιγμών εκτός των σημάτων καλύψεως (:ref:`§528 του Άρθρου 55 ΓΚΚ <528>` ). 

ΑΡΘΡΟ 7 - ΕΦΟΔΙΑ ΣΤΑΘΜΟΥ
------------------------

64.  Κάθε  σταθμός,  εφ'  όσον  δεν  έχει  τοπικό  πίνακα  χειρισμού εντός  του  κτηρίου  πρέπει  να  είναι  εφοδιασμένος  με σχεδιάγραμμα  των  γραμμών  της  περιοχής  αυτού,  το  οποίο τοποθετείται εντός του γραφείου κινήσεως.

.. _65_anexiiib:

65.  Κάθε σταθμός πρέπει να είναι εφοδιασμένος με

	α)  σχεδιάγραμμα  διαδοχής  των  σημάτων  της  περιοχής αυτού,

	β)  τεύχους τεχνικών οδηγιών χειρισμού και λειτουργίας των εγκαταστάσεων αυτού,

	γ)  δύο  ερυθρών  μικρών  μαγνητικών  πινακίδων  που  να μπορούν  να  προσκολληθούν  μαγνητικά  επί  του διαγράμματος  των  γραμμών  του  σταθμού  και  που φέρουν την επιγραφή **«Απαγορεύεται η κυκλοφορία»**

	δ)  δύο  μικρών  ερυθρών,  με  μαύρο  περιθώριο,  πινακίδων που  να  μπορούν  να  προσκολληθούν  μαγνητικά  επί  του διαγράμματος  των  γραμμών  του  σταθμού  και  που φέρουν την επιγραφή **«Γραμμή αποκομμένη»**,

	ε)  ψαλίδι κοπής συρμάτων μολυβδοσφραγίδων,

	στ)  ενός φτυαριού,

	ζ)  μιας τσουγκράνας και

	η)  μιας σκούπας από φυτικό υλικό. 

  Οι  πινακίδες  των  εδαφίων  γ)  και  δ),  στην  περίπτωση  τοπικών πινάκων  με  οθόνη  υπολογιστή,  μπορούν  να  υποκατασταθούν κατ’ αρχήν από κατάλληλες χρωματικές ενδείξεις ή και κείμενο που  θα  δίνονται  από  την  ίδια  την  οθόνη  στη  διαγραμματική απεικόνιση  της  σηματοδοτικής  περιοχής,  διαφορετικά  από αυτοκόλλητες  χάρτινες  πινακίδες  με  το  ίδιο  περιεχόμενο,  οι οποίες  θα  προσκολλούνται  επί  της  οθόνης,  εάν  είναι  δε αναγκαίο  θα  εξασφαλίζονται  με  χρήση  διαφανούς  κολλητικής ταινίας.

66.  Κάθε σταθμός, που διαθέτει ηλεκτροκίνητες αλλαγές τροχιάς, πρέπει  να  είναι  εφοδιασμένος  και  με  δύο  τουλάχιστον χειροστροφάλους (μανιβέλες) χειρισμού αλλαγών  τροχιάς σε κατάλληλη  θέση  (εντός  του  γραφείου  κινήσεως  ή δεσμευμένες σε ερμάριο πλησίον των αλλαγών). 

.. [#ref1]  Όπου απαιτείται λίπανση. Η ανάγκη λίπανσης καθώς και τα ειδικότερα μέρη της αλλαγής που λιπαίνονται (ή οχι), προκύπτουν από τις οδηγίες της αρμόδιας Κεντρικής Υπηρεσίας της Γραμμής.