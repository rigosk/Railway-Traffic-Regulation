
Άρθρο 121 - Υποχρεώσεις από τις ενδείξεις των σημάτων κάλυψης των σταθμών 
=========================================================================

.. _1210:

1210. 	
	
	α. Κατά την προσέγγιση κλειστού προσήματος, ο Μηχανοδηγός λαμβάνει εγκαίρως τα αναγκαία μέτρα έτσι ώστε να μπορέσει να σταθμεύσει προ του σημαφόρου τον οποίο καλύπτει το πρόσημα. 

	β. Επίσης, όταν φθάσει σε απόσταση 100-150μ. από το κλειστό πρόσημα, ο Μηχανοδηγός εκπέμπει μέσω της συρίχτρας της μηχανής του το :ref:`σήμα 109 «Σήμα σταθμού σας κλειστό» <sima_109>` . Η εκπομπή του σήματος αυτού συνεπάγεται για τον Μηχανοδηγό την υποχρέωση τήρησης των κατωτέρω διατάξεων για την είσοδο της αμαξοστοιχίας του στο σταθμό, εφόσον τα σήματα κάλυψης εν τω μεταξύ ανοίξουν: 

		αα. ρυθμίζει την ταχύτητα της αμαξοστοιχίας ώστε να μπορέσει να τηρήσει ενδεχόμενη βραδυπορία, επιβαλλόμενη από το σήμα 11ε του σημαφόρου (δύο βραχίονες ανοικτοί) ή από το σήμα Κλειδούχου με την αλλαγή εισόδου (:ref:`παράγραφος 1165 <1165>`) ή, τέλος, να σταθμεύσει πριν την αλλαγή εισόδου (:ref:`παράγραφος 1166 <1166>`). Ακολούθως, συνεχίζει την πορεία του μέχρι τον σταθμό όπου οφείλει να συμμορφωθεί με το σήμα στάθμευσης το οποίο ενδεχομένως επιδεικνύεται από τον Σταθμάρχη. 

		ββ. Εάν ο λόγος, για τον οποίο τα σήματα κάλυψης του σταθμού παρέμειναν κλειστά, παύσει να υφίσταται, ο Μηχανοδηγός της αμαξοστοιχίας η οποία δεν έχει προβλεπόμενη στάθμευση στο σταθμό δύναται να επαναλάβει την κανονική πορεία για την έξοδο από τον σταθμό, εφόσον του επιδοθεί σήμα ελεύθερης διέλευσης από τον Σταθμάρχη. 

		γγ. Εάν δεν επιδοθεί τέτοιο σήμα, ο Μηχανοδηγός οφείλει να σταθμεύσει με δική του πρωτοβουλία και να λάβει τις οδηγίες του Σταθμάρχη εφαρμόζοντας την :ref:`παράγραφο 1214 <1214>`. 

	γ. Κατά την προσέγγιση σταθμού καλυπτόμενου από σημαφόρο χωρίς πρόσημα, με ή χωρίς εξαγωνική πινακίδα (:ref:`σήμα 23<sima_23>`), όπως επίσης και κατά την προσέγγιση σταθμού καλυπτομένου μόνο από πινακίδα προσανατολισμού (:ref:`σήμα 14<sima_14>`), ο Μηχανοδηγός ρυθμίζει σε καθεμία περίπτωση την ταχύτητα, έτσι ώστε να μπορέσει να συμμορφωθεί με τα σήματα του Σταθμάρχη. 

1211. **Αμαξοστοιχία η οποία στάθμευσε πριν από κλειστό σημαφόρο** 

	Ο Μηχανοδηγός αμαξοστοιχίας η οποία στάθμευσε πριν από κλειστό σημαφόρο, ο οποίος δεν άνοιξε αμέσως, παρά την ειδοποίηση με τη συρίχτρα της μηχανής (:ref:`σήμα 109 <sima_109>`) ότι πρόκειται να σταθμεύσει, είναι απαραίτητο να επισύρει την προσοχή του Σταθμάρχη. 

		α. Εάν η αμαξοστοιχία είναι ορατή από τον σταθμό και η στάθμευση φαίνεται δικαιολογημένη (υποδοχή άλλης αμαξοστοιχίας, προστασία ελιγμού κτλ.) ο Μηχανοδηγός βεβαιώνεται ότι ο Σταθμάρχης αντιλήφθηκε την αμαξοστοιχία και αναμένει. 

		β. Εάν δεν βεβαιωθεί ότι έγινε αντιληπτή η αμαξοστοιχία ή εάν η αμαξοστοιχία δεν είναι ορατή από τον σταθμό, ο Μηχανοδηγός ανακοινώνει μέσω ραδιοτηλεφώνου ή τηλεφώνου (εάν υπάρχει εγκατεστημένο στον σημαφόρο) την παρουσία της αμαξοστοιχίας. 

		γ. Σε περίπτωση αδυναμίας επικοινωνίας με τον σταθμό, η αμαξοστοιχία παραμένει στον κλειστό σημαφόρο και ο Μηχανοδηγός επιχειρεί να έλθει σε επικοινωνία, με κάθε διαθέσιμο μέσο, διαδοχικά με τους επόμενους σταθμούς κατά την πορεία της αμαξοστοιχίας μέχρι να επιτύχει επικοινωνία. Παράλληλα το πλήρωμα της αμαξοστοιχίας μεριμνά για την κάλυψη (:ref:`παράγραφος 1236 <1236>`). 

1212. **Επανεκκίνηση αμαξοστοιχίας η οποία στάθμευσε πριν από κλειστό σημαφόρο.** 

	Όταν μια αμαξοστοιχία σταθμεύσει πριν από κλειστό σημαφόρο κάποιου σταθμού, επανατίθεται σε κίνηση (εάν δεν υφίσταται κώλυμα) μόλις ανοίξει ο σημαφόρος. Σε περίπτωση ανωμαλίας των σημάτων, ο Μηχανοδηγός δύναται να λάβει εντολή από τον Σταθμάρχη έτσι ώστε να υπερβεί τον κλειστό σημαφόρο (:ref:`παράγραφος 1226 <1226>`). 

1213. **Παραβίαση κλειστού κύριου σήματος** 

	Εάν η αμαξοστοιχία υπερβεί, δηλαδή παραβιάσει κύριο σήμα, εξ ολοκλήρου ή εν μέρει και σταθμεύσει, ο Μηχανοδηγός ενημερώνει τον Σταθμάρχη μέσω του ραδιοτηλεφώνου αμέσως και δεν επιτρέπεται να οπισθοχωρήσει, εκτός εάν δοθεί σχετική διαταγή εκ μέρους του σταθμού προς τον Μηχανοδηγό ή όταν ο Μηχανοδηγός αντιληφθεί κίνδυνο. 

.. _1214:

1214. Στάθμευση από έλλειψη σήματος Σταθμάρχη Εάν κατά την είσοδο αμαξοστοιχίας σε Σταθμό εν υπηρεσία δεν επιδίδεται κανένα σήμα, το προσωπικό της αμαξοστοιχίας ενεργεί σαν να έχει λάβει σήμα στάθμευσης και πραγματοποιεί στάθμευση για να λάβει τις οδηγίες του Σταθμάρχη. Σε περίπτωση απουσίας του, ενεργεί σύμφωνα με την παράγραφο 1211 σημείο δ, αφού προηγουμένως εξασφαλίσει την κάλυψη της αμαξοστοιχίας, κλείνοντας τον σημαφόρο του Σταθμού. Εάν ο Σταθμός δεν καλύπτεται από σημαφόρο, τότε εφαρμόζονται οι διατάξεις της παραγράφου :ref:`1236 του άρθρου 123 <1236>`. 

.. _1215:

1215. 	

	α. Κατά την προσέγγιση αμαξοστοιχίας σε φωτόσημα, που επιδίδει ένδειξη προειδοποίησης για την κλειστή θέση του επόμενου φωτοσήματος, ο Μηχανοδηγός εφαρμόζει έγκαιρα τα αναγκαία μέτρα, έτσι ώστε να μπορέσει να σταθμεύσει πριν φτάσει στο κλειστό φωτόσημα. 

	β. Αν κατά την προσέγγιση της αμαξοστοιχίας στο κλειστό φωτόσημα αυτό ανοίξει, ο Μηχανοδηγός μπορεί να επαναλάβει την πορεία του σύμφωνα με τη νέα ένδειξη του φωτοσήματος, όπως αυτή ορίζεται κατά περίπτωση από τα αντίστοιχα Παραρτήματα του Κανονισμού Σημάτων. 

.. _1216:

1216. Ο Μηχανοδηγός αμαξοστοιχίας που στάθμευσε σε κλειστό φωτόσημα εισόδου οφείλει: 

	α. να περιμένει στη θέση στάθμευσης δύο λεπτά (η υποχρέωση αυτή δεν ισχύει για μηχανοδηγούς Μηχανοκίνητου Οχήματος (Μ.Ο.) κατηγορίας Α και, εφόσον στο μεταξύ δεν αλλάξει η ένδειξη του φωτοσήματος, να μεταβεί στη θέση του φωτοσήματος και να επικοινωνήσει, μέσω της τηλεφωνικής συσκευής που υπάρχει εκεί, με τον Σταθμάρχη του σταθμού ή, όπου προβλέπεται, με τον Κεντρικό Χειριστή, από τον οποίο θα ενημερωθεί για τους λόγους που επέβαλαν τη στάθμευση της αμαξοστοιχίας του και θα πάρει οδηγίες για τη συνέχιση της πορείας ή άλλες ενέργειες που θα απαιτηθούν. 

	β. Να σπεύσει αμέσως στην τηλεφωνική συσκευή του φωτοσήματος, μόλις αντιληφθεί την εκπομπή σήματος κλήσης από αυτή (Σήμα 308 παρ. III ΚΣ ή/και ηχητική κλήση) και να επικοινωνήσει με τον Σταθμάρχη ή Κεντρικό Χειριστή, κατά τα ανωτέρω. 

	γ. Σε περίπτωση αδυναμίας τηλεφωνικής επικοινωνίας με τον σταθμό ή με το Κέντρο Ελέγχου Κυκλοφορίας, να επιχειρήσει επικοινωνία με το ραδιοτηλέφωνο και αν και πάλι αποτύχει, να καλέσει τον επικεφαλής του προσωπικού συνοδείας της αμαξοστοιχίας –εφόσον διατίθεται– για συνεννόηση με το :ref:`σήμα 108 Κ.Σ.<sima_108>`. Ο τελευταίος οφείλει να επιχειρήσει επικοινωνία μέσω του φορητού τηλεφώνου που περιλαμβάνεται στα εφόδιά του, με τον σταθμό ή με άλλον επανδρωμένο σταθμό για να πάρει από αυτόν ή -μέσω αυτού- από τον Κεντρικό Χειριστή Κέντρου Ελέγχου Κυκλοφορίας οδηγίες για την περαιτέρω πορεία της αμαξοστοιχίας. Αν η επικοινωνία από τη θέση στάθμευσης της αμαξοστοιχίας δεν επιτευχθεί με κανένα από τα ανωτέρω μέσα, μέλος του πληρώματος οφείλει να μεταβεί στο σταθμό, όπου, ή θα συνεννοηθεί με το Σταθμάρχη ή αν αυτός απουσιάζει, θα επαναλάβει την προσπάθεια επικοινωνίας μέσω των τηλεφωνικών συσκευών, που ενδεχομένως υπάρχουν σε αυτόν (π.χ. στα φωτοσήματα εξόδου ή/και έξω από το Κτιριο Επιβατών (Κ.Ε.) του Σταθμού). 

	δ. Να αναμείνει, όσο χρόνο χρειαστεί, χωρίς να επιχειρήσει τηλεφωνική επικοινωνία, σε περίπτωση που ο λόγος της στάθμευσης είναι εμφανής (π.χ. υποδοχή άλλης αμαξοστοιχίας ορατής από τη θέση στάθμευσης, εργασία στη γραμμή κτλ). 

.. _1217:

1217. 	

	α. Ο Μηχανοδηγός αμαξοστοιχίας, που στάθμευσε εκτάκτως σε κλειστό φωτόσημα εξόδου σταθμού, στον οποίο δεν υπάρχει Σταθμάρχης (γιατί ο σταθμός υπόκειται σε τηλεχειρισμό από το ΚΕΚ), οφείλει ομοίως να αναμείνει στη θέση στάθμευσης δύο λεπτά και, αν στο μεταξύ δεν μεταβληθεί η Ένδειξη του φωτοσήματος, να επικοινωνήσει με τον Κεντρικό Χειριστή, μέσω της τηλεφωνικής συσκευής που υπάρχει στο φωτόσημα ή, σε περίπτωση αδυναμίας πραγματοποίησης αυτής της επικοινωνίας, να επιδιώξει την επικοινωνία με τη διαδικασία της παραγράφου 1216 σημείο γ. 

	β. Τις ίδιες υποχρεώσεις υπέχει ο Μηχανοδηγός αμαξοστοιχίας, που στάθμευσε κανονικά σε σταθμό σαν τον ανωτέρω, αν μετά την παρέλευση δύο λεπτών από την κανονική ώρα αναχώρησης της αμαξοστοιχίας, το φωτόσημα εξόδου παραμένει κλειστό. 

	γ. Και στις δύο ανωτέρω περιπτώσεις ο Μηχανοδηγός υπέχει ακόμη την υποχρέωση της παραγράφου 1216 σημείο β. 

.. _1218:

1218. **Επανεκκίνηση αμαξοστοιχίας η οποία στάθμευσε σε κλειστό φωτόσημα.** 

	α. Αμαξοστοιχία, η οποία στάθμευσε σε κλειστό φωτόσημα εισόδου σταθμού, επαναλαμβάνει την πορεία της (αν δεν υπάρχει κώλυμα) μόλις το φωτόσημα ανοίξει, με την υποχρέωση πάντως να τηρήσει την ταχύτητα πορείας ή/και άλλους περιορισμούς, που επιβάλλονται από την ένδειξη του ανοικτού φωτοσήματος. 

	β. Αμαξοστοιχία, η οποία στάθμευσε βάσει δρομολογίου ή εκτάκτως σε σταθμό εξοπλισμένο με φωτοσήματα εξόδου, επαναλαμβάνει την πορεία της όταν λάβει σήμα αναχώρησης, σύμφωνα με τις διατάξεις της :ref:`παραγράφου 1171 <1171>`, με την προϋπόθεση ότι το σήμα εξόδου είναι ανοικτό. 

	.. _1218_g:


	γ. Σε περίπτωση που το φωτόσημα, στο οποίο έχει σταθμεύσει αμαξοστοιχία δεν μπορεί ή δεν πρέπει να ανοίξει, λόγω τεχνικής ή κυκλοφοριακής ανωμαλίας, ο Σταθμάρχης ή, όπου προβλέπεται, ο Κεντρικός Χειριστής του έντρου Ελέγχο Κυκλοφορίας μπορεί να δώσει εντολή στον Μηχανοδηγό, με δελτίο ειδοποίησης (υπόδειγμα 1001) ή με τηλεγράφημα, που καταχωρίζεται στο βιβλίο Κυκλοφορίας του σταθμού ή του ΚΕΚ και στο Βιβλίο Τηλεγραφημάτων του Μηχανοδηγού, να προσπεράσει το κλειστό φωτόσημα για να εισέλθει στο σταθμό ή να αναχωρήσει από αυτόν (παράγραφος 1226). Στην τελευταία περίπτωση, το δελτίο ειδοποίησης ή το τηλεγράφημα βεβαιώνει ταυτόχρονα την τήρηση της ελεύθερης γραμμής, σύμφωνα με την :ref:`παράγραφο 1006 <1006>`. Η ανωτέρω εντολή υπέρβασης κλειστού φωτοσήματος συνοδεύεται, εφόσον απαιτείται, από οδηγίες σχετικές με την ταχύτητα της αμαξοστοιχίας κατά την προσέγγιση ή τη διέλευση στις αλλαγές τροχιάς του σταθμού. 

1219. **Παραβίαση κλειστού φωτοσήματος.**

	α. Αν η αμαξοστοιχία προσπεράσει (παραβιάσει) κλειστό φωτόσημα, ολόκληρη ή κατά τμήμα της και στη συνέχεια σταθμεύσει, **ο Μηχανοδηγός ανακοινώνει αμέσως με το ραδιοτηλέφωνο την παραβίαση της αμαξοστοιχίας και τον ενημερώνει σχετικά**. Η αμαξοστοιχία που παραβίασε κλειστό φωτόσημα απαγορεύεται να μετακινηθεί προς οποιαδήποτε κατεύθυνση, πριν δοθεί σχετική διαταγή από τον Σταθμάρχη ή από τον Κεντρικό Χειριστή, με τον οποίο οφείλει να επικοινωνήσει ο Μηχανοδηγός της αμαξοστοιχίας. Επιτρέπεται κατ' εξαίρεση η οπισθοδρόμηση της αμαξοστοιχίας, αν με αυτήν μπορεί να αποφευχθεί άμεσος κίνδυνος. Ειδικότερα μέτρα για την παραβίαση φωτοσήματος εξόδου μονής γραμμής αναφέρονται στην επόμενη παράγραφο 1219 δις. 

1219. **δις**. **Παραβίαση εξόδου Σταθμού μονής γραμμής.**

	α. Τα μέτρα της παρούσας παραγράφου καλύπτουν την περίπτωση που μια αμαξοστοιχία οφείλει να σταθ-μεύσει στον εν λόγω Σταθμό. Η υποχρέωση στάθμευσης απορρέει 

		- **σε Σταθμούς που διαθέτουν σήμα εξόδου** ( [#ref1]_): από την κλειστή θέση του σήματος αυτού, 

		- **σε Σταθμούς που δεν διαθέτουν σήμα εξόδου**: από τις εντολές που έχει λάβει το προσωπικό της αμαξοστοιχίας (π.χ. Ειδική Διασταύρωση) ή από το επιδιδόμενο από τον Σταθμάρχη σήμα στάθμευσης (:ref:`παράγραφος 1163 <1163>`). 

	β. Ως παραβίαση εξόδου Σταθμού, με τις συνθήκες του παραπάνω εδαφίου, χαρακτηρίζεται: 

		- σε Σταθμούς που δεν διαθέτουν σήματα εξόδου, η υπέρβαση του ορίου απόστασης της τελευταίας, κατά την κατεύθυνση πορείας, αλλαγής τροχιάς. 

		- σε Σταθμούς εφοδιασμένους με σήματα εξόδου, η υπέρβαση του ορίου απόστασης της πρώτης, μετά το (κλειστό) σήμα, αλλαγής τροχιάς. 

	γ. Ο Μηχανοδηγός αμαξοστοιχίας που παραβίασε κατά τα ανωτέρω την έξοδο Σταθμού μονής γραμμής οφείλει: 

		- να εκπέμψει αμέσως με τη συρίχτρα το :ref:`Σήμα κινδύνου (σήμα 106)<sima_106>`, 

		- να εκπέμψει με Ρ/Τ αγγελία κινδύνου, ανάλογη προς την προβλεπόμενη στην :ref:`παράγραφο 1232 <1232>` σημείο α, προσδιορίζοντας στη συνέχεια και κάθε απαραίτητη λεπτομέρεια του συμβάντος, 

		- να συμμορφωθεί με τις εντολές του Σταθμάρχη για την περαιτέρω κίνηση της αμαξοστοιχίας, εκτός αν αντιληφθεί επικείμενο κίνδυνο, οπότε οφείλει να λάβει κάθε δυνατό μέτρο αποτροπής του, συμπεριλαμβανομένης και της άμεσης οπισθοδρόμησης ή αν το κρίνει αναγκαίο και της άμεσης αποστολής ενός άλλου μέλους του πληρώματος της αμαξοστοιχίας στο προ της αμαξοστοιχίας τμήμα γραμμής, προς επίδοση σημάτων στάθμευσης σε ενδεχομένως προσεγγίζουσα αμαξοστοιχία. 

.. [#ref1]  Πρόκειται για τα σήματα που μπορούν να επιτρέψουν τη συνέχιση της πορείας της αμαξοστοιχίας πέραν του Σταθμού στην ανοικτή γραμμή.
