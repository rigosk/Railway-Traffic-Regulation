https://ras-el.gr/wp-content/uploads/2020/09/6-det_t-gk_29.pdf
ΟΡΓΑΝΙΣΜΟΣ ΣΙΔΗΡΟΔΡΟΜΩΝ ΕΛΛΑΔΟΣ Α.Ε.
ΔΙΕΥΘΥΝΣΗ ΤΕΧΝΙΚΗΣ ΕΚΜΕΤΑΛΛΕΥΣΗΣ

*Αθήνα, 29 Αυγούστου 2002*

ΕΓΚΥΚΛΙΟΣ ΔΕΤ-Τ/ΓΚ αριθμ.29
##############################

Προσωρινή διαδικασία επίδοσης υποδειγμάτων κυκλοφορίας μέσω Ρ/Τ

Μετά από τη συστηματική παρακολούθηση της κυκλοφορίας των αμαξοστοιχιών διαπιστώθηκαν καθυστερήσεις στα δρομολόγια, μέρος των οποίων οφείλεται στις σταθμεύσεις που πραγματοποιούν οι αμαξοστοιχίες για παραλαβή κυκλοφοριακών υποδειγμάτων και τηλεγραφημάτων από τους σταθμούς καθώς και σταθμεύσεις για επικοινωνίας μεταξύ των Σταθμαρχών Κυκλοφορίας και του Προσωπικού των αμαξοστοιχιών.

Προς αποφυγή των προαναγερομένων καθυστερήσεων και με σκοπό τη διευκόλυνση της κυκλοφορίας, από 31 Αυγούστου 2002 και ώρα 00.01, στον άξονα Αθήνας - Θεσσαλονίκης ισχύουν τα παρακάτω:

Τίθενται σε λειτουργία συσκευές "Καταγραφής συνομιλιών και Τηλεγραφημάτων" μεταξύ Σταθμών και Προσωπικού αμαξοστοιχίων (Μηχανοδηγοί, Προιστάμενοι).
Για τις αμαξοστοιχίες που δεν προβλέπεται στάθμευση σε Σταθμό είναι δυνατή η ενημέρωση του Προσωπικού τους από τον Σταθμάρχη Κυκλοφορίας, μέσω Ραδιοτηλεφώνου, χωρίς να καθίσταται υποχρεωτική η στάθμευση τους για την επίδοση σχετικού υποδείγματος.Η ρύθμιση αυτή δεν ισχύει για τις περιπτώσεις επίδοσης Δελτίου Περιορισμού Ταχύτητος (υποδ.1036) και Δελτίου Πορείας εν Όψει (υποδ. 1036 α).
Για τις αμαξοστοιχίες που κινούνται στο Τηλεδιοικούμνεο Τμήμα Τιθορέας - Δομοκού η επικοινωνία του Προσωπικού τους με τους Σταθμούς ή το Κέντρο Ελέγχου Κυκλοφορίας θα γίνεται μέσω ραδιοτηλεφώνου, εκτός των περιπτώσεων αδυναμίας σηματοτεχνικής εξασφάλισης της κυκλοφορίας. Σε περίπτωση αδυναμίας επικοινωνίας μέσω ραδιοτηλεφώνου με τον Σταθμό ή το Κέντρο Ελέγχου Κυκλοφορίας η επικοινωνία θα γίνεται μέσω της τηλεφωνικής συσκευής τους φωτοσήματος ή του φορητού τηλεφώνου της αμαξοστοιχίας.
Τα τηλεγραφήματα των παραγράφων 2 & 3 που θα ανταλλάσσονται μεταξύ των Σταθμαρχών κυκλοφορίας και του Προσωπικού των Αμαξοστοιχιών μέσω ραδιοτηλεφώνου θα καταχωρούνται:
- Στο βιβλίο Τηλεγραφημάτων Σταθμού (υποδ.1034).
 - Στο βιβλίο Τηλεγραφημάτων που θα τηρεί ο Μηχανοδηγός για τον σκοπό αυτό.
 - Οταν ο Σταθμός απευθύνεται προς την αμαξοστοιχία τότε:
Το τηλεγράφημα του θα αναφέρει σαφώς την αμαξοστοιχία προς την οποία απευθύνεται, θα περιέχει αύξοντα αριθμό καταχώρησης και το ονοματεπώνυμο του επιδίδοντος.
Ο μηχανοδηγός θα επαναλαμβάνει το κείμενο του τηλεγραφήματος του οποίου είναι αποδέκτης για επιβεβαίωση και έλεγχο κατανοήσεως, θα δίνει αριθμό λήψεως από το βιβλίο που πρέπει να τηρεί καθώς και το ονοματεπώνυμο του.
Όταν η αμαξοστοιχία θα απευθύνεται προς το σταθμό τότε:
Θα τηρείται αντίστοιχα η ίδια διαδικασία.
Τονίζεται οτι η διαδικασία ανταλλαγής των τηλεγραφημάτων που περιγράφεται παραπάνω πρέπει να γίνεται έγκαιρα προς επίτευξη του σκοπού για τον οποίο εκδίδεται η παρούσα.
Ο ΔΙΕΥΘΥΝΩΝ ΣΥΜΒΟΥΛΟΣ

ΚΩΝ/ΝΟΣ ΣΠ. ΓΙΑΝΝΑΚΟΣ

