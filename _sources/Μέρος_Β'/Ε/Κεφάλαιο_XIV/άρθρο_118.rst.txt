Άρθρο 118 - Καθορισμός σταθμού διασταύρωσης ή υπέρβασης δύο αμαξοστοιχιών. Αλλαγή διασταύρωσης ή υπέρβασης.
===========================================================================================================

1180. **Γραμμές υπό ρύθμιση.** 

	α.- Στις γραμμές υπό ρύθμιση, ο Ρυθμιστής είναι αρμόδιος να καθορίσει αλλαγή διασταύρωσης και στάθμευσης προς αναμονή, η οποία είναι αναγκαία από τις πραγματικές συνθήκες κυκλοφορίας των αμαξοστοιχιών με δρομολόγιο. Ομοίως, δίδει χρήσιμες οδηγίες για την κυκλοφορία των ελεύθερων ειδικών αμαξοστοιχιών. 

	β.- Η τήρηση των διατάξεων ασφάλειας κυκλοφορίας για την εκτέλεση των διαταγών του Ρυθμιστή ανήκει στην αποκλειστική αρμοδιότητα και ευθύνη των υπεύθυνων υπαλλήλων του σταθμού. 

	γ.- Κάθε φορά που τα υποδεικνυόμενα μέτρα από τον Ρυθμιστή επιφέρουν ενδεχομένως δυσμενή αποτελέσματα, τα οποία διέφυγαν την προσοχή του, **ο υπεύθυνος υπάλληλος πρέπει να ειδοποιήσει αμέσως ως προς αυτό.** 

1181. **Πρωτοβουλία Σταθμάρχη.** 

	Εάν, λόγω έκτακτων περιστάσεων, ο Σταθμάρχης δεν δύναται να επιτύχει επαφή με τον Ρυθμιστή, για να λάβει τις αναγκαίες πληροφορίες, **υιοθετεί αυτεπάγγελτα μια λύση η οποία θα συνάδει με την ασφάλεια** και, κατά την κρίση του, πλεονεκτεί για την κυκλοφορία στη συγκεκριμένη περίπτωση, βάσει των πληροφοριών που ήδη διαθέτει με διαφορετικό τρόπο.

1182. **Γραμμές που δεν υπόκεινται σε ρύθμιση.**

	α. Η πρωτοβουλία αλλαγής διασταύρωσης ή υπέρβασης δύο αμαξοστοιχιών με δρομολόγιο ανήκει στο σταθμό διασταύρωσης/υπέρβασης, τον προβλεπόμενο από τα δρομολόγια. 

	β. Ο Σταθμάρχης του πρωτεύοντα σταθμού από τον οποίο εξαρτάται κάθε τμήμα κυκλοφορίας παρεμβαίνει για τον καθορισμό του σταθμού διασταύρωσης/ υπέρβασης, εφόσον τούτο ζητηθεί από τον σταθμό στον οποίο βάσει δρομολογίου προβλέπεται η διασταύρωση ή υπέρβαση. 

.. _1183:

1183. **Κριτήρια επιλογής σταθμού διασταύρωσης/ υπέρβασης.** 

	Για την επιλογή του σταθμού διασταύρωσης ή υπέρβασης εξετάζονται τα εξής κριτήρια: 

		α. της προτεραιότητας των αμαξοστοιχιών, 

		β. της πραγματικής πορείας έκαστης αμαξοστοιχίας μέσω εκτίμησης των διαδρομών, σταθμεύσεων, βραδυποριών κτλ, 

		γ. του αριθμού των υπαρχουσών και διαθέσιμων γραμμών υποδοχής καθενός σταθμού του τμήματος, του μήκους αυτών κτλ., ιδίως σε περίπτωση πολλαπλής διασταύρωσης ταυτόχρονα με την εν λόγω αμαξοστοιχία. 

1184. Κενή 

1185. Κενή 

1186. Κενή 

1189. Κενή 
