
Άρθρο 116 - Υποδοχή των αμαξοστοιχιών στο σταθμό.
=================================================

 1160. **Προετοιμασία διαδρομής υποδοχής.**

	Ο Σταθμάρχης ο οποίος πρόκειται να υποδεχτεί αμαξοστοιχία για την οποία δόθηκε αγγελία από τον προηγούμενο σταθμό, έχοντας υπ' όψιν τον χρόνο της διαδρομής αυτής μέχρι του σταθμού του, ενεργεί ως εξής: 

		α. Ειδοποιεί τον αρμόδιο Ελιγμοδηγό ή Κλειδούχο και **ορίζει τη γραμμή κυκλοφορίας στην οποία θα εισαχθεί** η αναμενομένη αμαξοστοιχία προς στάθμευση ή προς διέλευση αφού βεβαιωθεί ότι αυτή είναι ελεύθερη. 

		β. **Ορίζει τη διαδρομή** την οποία θα ακολουθήσει η αμαξοστοιχία για να εισαχθεί στη γραμμή αυτή. 

		γ. **Διατάσσει την έγκαιρη διακοπή των ελιγμών** στις γραμμές τις οποίες θα καταλάβει η αμαξοστοιχία καθώς εισέρχεται, κατά τα οριζόμενα στις παραγράφους :ref:`525 <525>` έως και :ref:`528 <528>` . 

		δ. **Βεβαιώνεται**, εφόσον δεν υπάρχει Ελιγμοδηγός εν υπηρεσία, σχετικά με το **ότι οι αλλαγές τροχιάς από τις οποίες θα διέλθει η αμαξοστοιχία έχουν διευθετηθεί** σύμφωνα με τη διαδρομή που έχει οριστεί από τον ίδιο. Βεβαιώνεται, επίσης, για ότι έχει μεταβεί Κλειδούχος για τη φύλαξη των αλλαγών τροχιάς οι οποίες πρέπει να εξυπηρετούνται από αυτόν σύμφωνα με τις διατάξεις των παραγράφων :ref:`54 <54>` και :ref:`55 <55>` ή για την επίδειξη προς τον Μηχανοδηγό ενδεχομένως του επιβαλλομένου σήματος στάθμευσης ή βραδυπορίας. 

		ε. Εφόσον ουδέν κώλυμα υφίσταται για την ασφαλή είσοδο προς στάθμευση ή διέλευση της αμαξοστοιχίας, και συγκεκριμένα, εφόσον δεν συντρέχει λόγος εφαρμογής της :ref:`παραγράφου 1150 <1150>` , ανοίγει τα σήματα κάλυψης του σταθμού του ([#ref1]_). Σε σταθμούς εφοδιασμένους με εγκατάσταση τηλεχειρισμού αλλαγών, η διευθέτηση της διαδρομής για την είσοδο ή διέλευση αμαξοστοιχίας διενεργείται από τον Σταθμάρχη ή από έτερο εξουσιοδοτημένο υπάλληλο επί τη βάσει ειδικών οδηγιών της αρμόδιας Διεύθυνσης. Σε σταθμούς εξοπλισμένους με Ε.Η.Σ.Α., η ανωτέρω διαδικασία προετοιμασίας της διαδρομής υποδοχής αμαξοστοιχίας επιτυγχάνεται με κατάλληλο χειρισμό του Σταθμάρχη στον Τοπικό Πίνακα Χειρισμών και Οπτικού Ελέγχου (Τ.Π.) ή όπου προβλέπεται, του Κεντρικού Χειριστή στον Κεντρικό Πίνακα (Κ.Π.), σύμφωνα με τις Οδηγίες Χειρισμού της Ε.Η.Σ.Α. και του Κεντρικού Χειρισμού. 

.. _1161:

1161. **Ελευθερία διαδρομής υποδοχής.**

	Η διαδρομή υποδοχής αμαξοστοιχίας στο σταθμό πρέπει να είναι ελεύθερη από κάθε εμπόδιο σε όλη της την έκταση και σε πρόσθετο μήκος, ίσο προς τη «διαδρομή ολίσθησης» ( [#ref2]_), μετά από το **σημείο στάθμευσης**. Ως εμπόδιο χαρακτηρίζεται κάθε αντικείμενο (όπως σταθμευμένο όχημα, ξένο σώμα επάνω ή κοντά στη γραμμή κτλ.) ή συσκευή γραμμής (αλλαγή τροχιάς, εκτροχιαστής, περιστροφική γέφυρα, γερανός ύδρευσης κτλ.) σε θέση που εμποδίζει την ελεύθερη διέλευση της αμαξοστοιχίας. 

	Σε εφαρμογή της ανωτέρω διάταξης, όλες οι συσκευές γραμμής, που περιλαμβάνονται στη διαδρομή υποδοχής αμαξοστοιχίας και στη «διαδρομή ολίσθησης», πρέπει να είναι διευθετημένες στη θέση που επιτρέπει την ελεύθερη διέλευση της αμαξοστοιχίας. 

1162. **Έγκαιρη προετοιμασία υποδοχής** 

	α. Τα μέτρα στις παραγράφου 1160 και 1161 θα πρέπει να έχουν ληφθεί εγκαίρως ούτως ώστε να αποφευχθεί η άσκοπη στάθμευση της αμαξοστοιχίας προ του σημαφόρου. 

	β. Εάν καθυστερεί η αναγγελία της αναχώρησης από τον προηγούμενο σταθμό αμαξοστοιχίας η οποία κυκλοφορεί επί δρομολογίου, ο αναμένων την αμαξοστοιχία Σταθμάρχης έχοντας υπόψη την πραγματική της πορεία, λαμβάνει τα ανωτέρω μέτρα για την υποδοχή της. 

	γ. Στην περίπτωση κατά την οποία δεν είναι γνωστή η πραγματική πορεία της αμαξοστοιχίας ο σταθμός θα πρέπει να είναι έτοιμος για την υποδοχή της, την ώρα που ορίζεται από το δρομολόγιο. 

.. _1163:

1163. **Θέση Σταθμάρχη.**
	
	Ο Σταθμάρχης ο οποίος πρόκειται να υποδεχθεί αμαξοστοιχία για στάθμευση βρίσκεται, εφοδιασμένος με ερυθρή σημαία ή χειροφανό, μπροστά από το Κτίριο Επιβατών και σε θέση από την οποία να είναι εύκολα ορατός από το προσωπικό της αναμενομένης αμαξοστοιχίας. 

	Εάν η αμαξοστοιχία εισέρχεται στην πρώτη γραμμή από το Κτίριο Επιβατών, ο Σταθμάρχης βρίσκεται, πλησίον της γραμμής, προς την πλευρά του Κτιρίου Επιβατών για αμφότερες τις κατευθύνσεις πορείας. 

1164. **Σημείο στάθμευσης.** 

	α. Το σημείο στο οποίο πρέπει να σταθμεύσει η αμαξοστοιχία ορίζεται από τον Σταθμάρχη, ούτως ώστε η επιβίβαση και αποβίβαση των επιβατών και η φορτοεκφόρτωση των αποσκευών και εμπορευμάτων να μη δυσχεραίνεται (σήματα :ref:`161 Α <sima_161_A>` ή :ref:`161Β <sima_161_B>` και :ref:`114 <sima_114>` ). 

	β. Αν ο Σταθμάρχης δεν υποδείξει την ακριβή θέση στάθμευσης (σήμα :ref:`161 Α <sima_161_A>` ή :ref:`114 <sima_114>`), η αμαξοστοιχία προχωρεί και σταθμεύει προ του ορίου απόστασης της πρώτης κατά την κατεύθυνση της πορείας αλλαγής τροχιάς ή προ του ιδιαίτερου σήματος εξόδου της γραμμής στην οποία έχει εισαχθεί (εφόσον αυτή η γραμμή διαθέτει τέτοιο σήμα).

	γ. Εάν για οποιονδήποτε λόγο η αμαξοστοιχία δεν σταθμεύσει στη θέση που ορίζεται από τον Σταθμάρχη, ο Μηχανοδηγός δεν δύναται να την επαναθέσει σε κίνηση οποιασδήποτε φοράς πριν λάβει σχετικό σήμα του Σταθμάρχη. 

.. _1165:

1165. **Όροι υποδοχής αμαξοστοιχιών σε ειδικές περιπτώσεις**

	Κάθε φορά που η αμαξοστοιχία πρόκειται να εισαχθεί σε περίπτωση τακτικών ή έκτακτων αναγκών: 

		Περίπτωση 1: Σε αδιέξοδη γραμμή κυκλοφορίας,( [#ref3]_)

		Περίπτωση 2: Σε παρεκκλίνουσα παρακαμπτήριο μη σηματοδοτουμένη με την αντίστοιχη ένδειξη του σήματος κάλυψης του σταθμού με την οποία επιβάλλεται περιορισμός ταχύτητας (:ref:`σήμα 11ε <sima_11_E>` ), 

	λαμβάνονται από τον Σταθμάρχη τα εξής μέτρα, πλέον των οριζόμενων στην :ref:`παράγραφο 1150 σημείο α <1150>`: 

		- Ο Κλειδούχος υποδέχεται την αμαξοστοιχία στην πρώτη αλλαγή τροχιάς του σταθμού επιδεικνύοντας σήμα βραδυπορίας. 

		- Η αμαξοστοιχία εισέρχεται στο σταθμό με μειωμένη ταχύτητα και ο Μηχανοδηγός συμμορφώνεται με το σήμα του Σταθμάρχη. 

.. _1166:

1166. **Υποδοχή αμαξοστοιχίας σε εξαιρετικές περιπτώσεις.**

	Κάθε φορά που αμαξοστοιχία πρέπει να εισαχθεί λόγω εκτάκτων αναγκών: 

		Περίπτωση 1: Σε γραμμή κυκλοφορίας κατειλημμένη εν μέρει από σταθμευμένα οχήματα ή άλλη σταθμευμένη αμαξοστοιχία, 

		Περίπτωση 2: Σε άλλη γραμμή, πέραν της γραμμής κυκλοφορίας στην οποία έπρεπε να εισαχθεί, λόγω της φύσεως της αμαξοστοιχίας (π.χ. επιβατική αμαξοστοιχία σε δέσμη εμπορικών γραμμών), 

	Πλέον των οριζόμενων στην :ref:`παράγραφο 1150 σημείο α <1150>` ,λαμβάνονται από τον Σταθμάρχη τα εξής μέτρα: 

		- Ο Κλειδούχος στην πρώτη αλλαγή τροχιάς του σταθμού σταθμεύει( [#ref4]_) την αμαξοστοιχία και ενημερώνει τον Μηχανοδηγό για την περαιτέρω πορεία. 

		- Ο Σταθμάρχης επιδεικνύει σήμα :ref:`161 Α <sima_161_A>` σε σημείο τουλάχιστον 50 μέτρα πριν το εμπόδιο, δίπλα στην κατειλημμένη γραμμή στην οποία εισάγεται η αμαξοστοιχία. 

1167. **Περίπτωση αδυναμίας υποδοχής αμαξοστοιχίας από Κλειδούχο.**

	 Κάθε φορά που δεν διατίθεται Κλειδούχος στο σταθμό για την υποδοχή της αμαξοστοιχίας στην πρώτη αλλαγή εισόδου του σταθμού και την επίδειξη των προβλεπόμενων σημάτων σύμφωνα με τις παραγράφους 1165 και 1166, ο Σταθμάρχης σταθμεύει την αμαξοστοιχία στον σημαφόρο και δίδει τις αναγκαίες οδηγίες για την είσοδο στο σταθμό. 

.. _1168:

1168. **Κλείσιμο σημάτων πίσω από τις αμαξοστοιχίες.**

	Τα χειροκίνητα (μηχανικά) σήματα κάλυψης κλείνουν αμέσως μετά την είσοδο ολόκληρης της αμαξοστοιχίας στο σταθμό. Απαγορεύεται το κλείσιμο αυτών των σημάτων πριν περάσει από αυτά ολόκληρη η αμαξοστοιχία. Αντιθέτως, τα κύρια φωτοσήματα (φωτοσήματα εισόδου - εξόδου) των Ε.Η.Σ.Α. κλείνουν αυτομάτως μόλις περάσει από αυτά η κεφαλή της αμαξοστοιχίας. Τα φωτοπροσήματα κλείνουν ταυτόχρονα με τα αντίστοιχα κύρια φωτοσήματα από τα οποία είναι εξαρτημένη η λειτουργία τους. 

1169. Κενή. 

.. [#ref1] Για το άνοιγμα των σημάτων σε ειδικές περιπτώσεις υποδοχής βλέπε :ref:`Παρ. 1165, 1166, 1167 <1165>`

.. [#ref2] Η διαδρομή ολίσθησης ορίζεται γενικά ίση με 60 μέτρα σε γραμμές που μπορούν να διανυθούν με ταχύτηττα μικρότερη ή ίση των 120χλμ/ώρα και με 100 μέτρα σε γραμμές που μπορούν να διανυθούν με ταχύτητα μεγαλύτερη από 120χλμ/ώρα. Σε ορισμένους σταθμούς μπορούν να ορισθούν με Διαταγή διαφορετικές απο τις ανωτέρω "διαδρομές ολίσθησης". Η "διαδρομή ολίσθησης" μπορεί να είναι κοινή για περισσότερες από μία γραμμές ή ξεχωριστή για κάθε γραμμή κυκλοφορίας.

.. [#ref3] Εάν για την είσοδο σε αδιέξοδο γραμμή (νεκρή) η αμαξοστοιχία βαίνει επί κατωφέρειας μεγαλυτέρης των 13‰, αυτή σταθμεύεται από τον κλειδούχο στην πρώτη αλλαγή τροχιάς του σταθμού στιγμιαίως.

.. [#ref4] Εάν η αμαξοστοιχία εισέρχεται σε σταθμό επί ανωφέρειας 13‰ και άνω, δεν σταθμεύει αλλά επιδεικνύεται προς τον Μηχανοδηγό σήμα βραδυπορίας.
