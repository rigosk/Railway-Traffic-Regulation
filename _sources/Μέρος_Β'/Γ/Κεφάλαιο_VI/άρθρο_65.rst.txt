

Άρθρο 65 - Καθήκοντα Σταθμαρχών, Κεντρικών Χειριστών, Πρωτευόντων σταθμών και Ρυθμιστών Κυκλοφορίας
===================================================================================================

636. Ο Σταθμάρχης στον οποίο ανακοινώνεται από τον Μηχανοδηγό πως η αμαξοστοιχία έχει μήκος υπερβάλλον του αναγραφόμενου στο δρομολόγιο, οφείλει:

	- Να ενημερώσει τον Ρυθμιστή Κυκλοφορίας ή Πρωτεύοντα σταθμό στον οποίο υπάγεται και να αναμείνει οδηγίες του.

	- Εάν δεν υπάγεται σε Ρυθμιστή Κυκλοφορίας ή Πρωτεύοντα σταθμό, οφείλει κατά τις συνεννοήσεις του για τον προσδιορισμό υπέρβασης ή διασταύρωσης να αναφέρει και το μήκος της αμαξοστοιχίας.

	- Στην περίπτωση που το μήκος της αμαξοστοιχίας υπερβαίνει τα όρια του :doc:`άρ. 61 <άρθρο_61>`, δεν επιτρέπει σε καμία περίπτωση την αναχώρησή της. 

637. Ο Σταθμάρχης στον οποίο ανακοινώνεται από τη Σιδηροδρομική Επιχείρηση πως η αμαξοστοιχία έχει φορτίο υπερβάλλον του αναγραφόμενου στο δρομολόγιο συμβουλεύεται το  :doc:`Εγχειρίδιο Κυκλοφορίας Κ <../../../../Εγχειρίδιο_Κ/index>` και 

	- δεν επιδίδει εντολή αναχώρησης όταν το φορτίο υπερβαίνει κατά ποσοστό 2% ή μεγαλύτερο από το φορτίο που αντιστοιχεί στα ελκτικά χαρακτηριστικά της μονάδας.

	- δεν επιδίδει εντολή αναχώρησης όταν το φορτίο υπερβαίνει αυτό που αντιστοιχεί στην αντοχή των οργάνων ζεύξης για τις κλίσεις των ανωφερικών τμημάτων που η αμαξοστοιχία πρόκειται να διανύσει. Σε περίπτωση αμφιβολίας συμβουλεύεται τον Ρυθμιστή Κυκλοφορίας ή τον Πρωτεύοντα σταθμό.

638. Ο Ρυθμιστής Κυκλοφορίας ή ο Πρωτεύων σταθμός στον οποίο ανακοινώθηκε από Σταθμάρχη ότι κάποια αμαξοστοιχία έχει φορτίο ή μήκος υπερβάλλον του αναγραφόμενου στο δρομολόγιο, οφείλει, αφού συμβουλευτεί το :doc:`Εγχειρίδιο Κυκλοφορίας Κ <../../../../Εγχειρίδιο_Κ/index>` και εκτιμήσει τις κυκλοφοριακές συνθήκες να δώσει εντολή στο Σταθμάρχη που τον ενημέρωσε για το αν θα επιτρέψει τη συνέχιση της πορείας της αμαξοστοιχίας ή αν θα την κρατήσει στο σταθμό του. Η εντολή του Ρυθμιστή Κυκλοφορίας ή του Πρωτεύοντα σταθμού είναι άμεσα εκτελεστή.

639. Στην περίπτωση που η Σιδηροδρομική Επιχείρηση ανακοινώσει στο Σταθμάρχη ή Κεντρικό Χειριστή πως η αμαξοστοιχία έχει φορτίο που υπολείπεται κατά 30% τουλάχιστον του αναγραφόμενου στο δρομολόγιο, ενημερώνει τον Ρυθμιστή Κυκλοφορίας ή τον πρωτεύοντα σταθμό.

640. Η υποχρέωση ενημέρωσης του Ρυθμιστή Κυκλοφορίας από τον Κεντρικό Χειριστή, δεν ισχύει στην περίπτωση που ο Κεντρικός Χειριστής επέχει και καθήκοντα Ρυθμιστή. 

