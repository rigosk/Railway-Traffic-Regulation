
Άρθρο 98 - Όροι κυκλοφορίας αμαξοστοιχιών.
==========================================

.. Caution::

	Δεν έχουν ισχύ οι διατάξεις του παρόντος άρθρου για την κανονική κυκλοφορία επί τμημάτων διπλής γραμμής εξοπλισμένων με ΕΗΣΑ, σύμφωνα με το :ref:`άρθρο 9 του Κεφαλαίου ΙΙ του Παραρτήματος ΙΙΙ <art9_annexxiiib>`

.. Caution::

	Δεν έχουν ισχύ οι διατάξεις του παρόντος άρθρου για την κανονική κυκλοφορία επί τμημάτων διπλής γραμμής, σύμφωνα με τη :ref:`§14 του άρθρου 2 του Παραρτήματος ΙΙ <par14_art2_parartimaii>`


Αίτηση γραμμής.
^^^^^^^^^^^^^^^

980. Όλες οι αμαξοστοιχίες κυκλοφορούν με αίτηση ελεύθερης γραμμής διενεργούμενης από σταθμό σε σταθμό.

.. _981:

981. Ο Σταθμάρχης σταθμού Α ο οποίος πρόκειται να αποστείλει αμαξοστοιχία προς τον επόμενο σταθμό Β ([#f1]_) οφείλει προηγουμένως να βεβαιωθεί ότι η τελευταία η οποία έχει αποσταλεί από τον σταθμό Β προς τον Α έχει αφιχθεί στο σταθμό του και ότι, επίσης, ουδεμία άλλη αμαξοστοιχία πρόκειται να αποσταλεί από τον σταθμό Β προς τον Α μέχρις ότου η προς αποστολή αμαξοστοιχία αφιχθεί στο σταθμό Β.

	1. Για αυτό, απευθύνει προς τον σταθμό Β το ακόλουθο τηλεγράφημα αίτησης γραμμής:

	.. admonition:: Κείμενο Τηλεγραφήματος

		Α προς Β: Τελευταία αμαξ. ………………… από Β έχει αφιχθεί ώρα …………………. Τηρήστε γραμμή ελεύθερη για αμαξ. …………………. ([#f2]_)

	2. Ο Σταθμάρχης του σταθμού Β εφόσον συμφωνεί, λαμβάνει τα ενδεικνυόμενα μέτρα για τη στάθμευση και κράτηση καθεμιάς κατευθυνόμενης αμαξοστοιχίας προς τον σταθμό Α και, αφού διαπιστώσει ότι η τελευταία αμαξοστοιχία που αναχώρησε από τον σταθμό του προς τον σταθμό Α είναι πράγματι αυτή η οποία αναφέρεται από τον σταθμό αυτόν, απαντά μέσω του κάτωθι τηλεγραφήματος:

	.. admonition:: Κείμενο Τηλεγραφήματος

		Β προς Α: Σύμφωνοι. Τελευταία προς Α η αμαξ. ………………… ώρα …………………. Γραμμή ελεύθερη για αμαξ.………………….

	3. Εάν, μετά την τελευταία αμαξοστοιχία, η οποία έχει αποσταλεί από Β προς Α, κυκλοφόρησε επί του τμήματος αυτού:

		- αμαξοστοιχία Έργων ή μηχανοκίνητο όχημα για εργασία (Παράρτημα Β' του Κεφ. XI),

		- αμαξοστοιχία ανάκαμψης (:ref:`παράγραφος 983 Κεφ. XI <983>`),

		- αμαξοστοιχία η οποία έχει εισαχθεί σε σύμπλεγμα (:ref:`Παράρτημα Α', άρθρο 3 <art_3_papartima_A>`),

	τότε η αποδέσμευση του τμήματος Α-Β από την ανωτέρω κυκλοφορία πρέπει να επιβεβαιώνεται ειδικώς μέσω της κάτωθι φράσης, η οποία προστίθεται σε αμφότερα τα τηλεγραφήματα των σταθμών Α και Β:
	.. admonition:: Προσθήκη Κειμένου Τηλεγραφήματος

		«Και αμαξ. …………………αποδέσμευσε το τμήμα (Α-Β) ώρα …………………».

.. _982:

982. **Ειδικές περιπτώσεις**.

	Όταν από τον σταθμό Α πρόκειται να αποσταλεί προς τον σταθμό Β αμαξοστοιχία Σ3 με αίτηση ελεύθερης γραμμής, ευθύς μετά την κυκλοφορία επί του τμήματος Α-Β έτερης αμαξοστοιχίας Σ1 της ίδιας φοράς ή Σ2 αντίθετης φοράς, η συνεννόηση μεταξύ των ανωτέρω σταθμών δύναται, εφόσον έτσι διευκολύνεται η κυκλοφορία, να διεξαχθεί κατά τα ακόλουθα:

	α. Όταν η αμαξοστοιχία Σ3 κυκλοφορεί ευθύς μετά την αμαξοστοιχία Σ1 της ίδιας φοράς («απόσταση σταθμού»), ο Σταθμάρχης Α δύναται να ζητήσει γραμμή για τη Σ3, αγγέλλοντας ταυτοχρόνως τη Σ1 ως εξής:

	.. admonition:: Κείμενο Τηλεγραφήματος

		Α προς Β: Αγγέλλω αμαξ. Σ1. Μετά την άφιξη της τηρήστε γραμμή ελεύθερη για αμαξ. Σ3, έτοιμη.

	Ο Σταθμάρχης Β, εφόσον συμφωνεί, λαμβάνει τα ενδεικνυόμενα μέτρα για τη στάθμευση και κράτηση των κατευθυνόμενων αμαξοστοιχιών προς Α μέχρι την άφιξη και της δεύτερης αμαξοστοιχίας Σ3. Μετά την άφιξη της Σ1 χορηγεί γραμμή για τη Σ3 ως κάτωθι:

	.. admonition:: Κείμενο Τηλεγραφήματος

		Β προς Α: Αμαξ. Σ1 έχει αφιχθεί. Γραμμή ελεύθερη για αμαξ. Σ3.

	β. Όταν η αμαξοστοιχία Σ3 διασταυρώνεται στο σταθμό Α με αμαξοστοιχία Σ2 αντίθετης φοράς, ο Σταθμάρχης Α δύναται να ζητήσει γραμμή για τη Σ3 ευθύς με τη λήψη της αναγγελίας της Σ2 ως κάτωθι:

	.. admonition:: Κείμενο Τηλεγραφήματος

		Α προς Β: Τηρήστε γραμμή ελεύθερη για αμαξ. Σ3 την οποία θα αποστείλουμε μετά την άφιξη της αμαξ. Σ2.

	Ο Σταθμάρχης Β, εφόσον συμφωνεί, χορηγεί γραμμή για την αμαξοστοιχία Σ3, αφού λάβει τα ενδεικνυόμενα μέτρα για τη στάθμευση και κράτηση των κατευθυνόμενων αμαξοστοιχιών προς Α μέχρι την άφιξη της Σ3, ως κάτωθι:

	.. admonition:: Κείμενο Τηλεγραφήματος

		Β προς Α: Μετά την άφιξη αμαξ. Σ2, γραμμή ελεύθερη για αμαξ. Σ3.

	γ. Όταν, μετά από συνεννόηση που έχει προηγηθεί, έχει καθοριστεί ότι η αμαξοστοιχία Σ3 θα διασταυρωθεί σε σταθμό Α με την αμαξοστοιχία Σ2 αντίθετης φοράς, ο Σταθμάρχης Β δύναται να χορηγήσει αυτεπάγγελτα γραμμή για τη Σ3 μαζί με την αναγγελία της Σ2 ως κάτωθι:

	.. admonition:: Κείμενο Τηλεγραφήματος

		Β προς Α: Αγγέλλω αμαξ. Σ2. Αφού αφιχθεί, γραμμή ελεύθερη για αμαξ. Σ3.


.. _983:

983. **Αίτηση ελεύθερης γραμμής για αμαξοστοιχία ανάκαμψης**.

	α. Όταν ο Σταθμάρχης σταθμού Α πρόκειται να αποστείλει αμαξοστοιχία επί δρομολογίου, μέχρι ενδιάμεσο χιλιομετρικό σημείο επί του τμήματος των σταθμών Α Β και όταν αυτή θα επιστρέψει εν συνεχεία στο σταθμό Α, απευθύνει προς τον Β το ακόλουθο τηλεγράφημα:

	.. admonition:: Κείμενο Τηλεγραφήματος

		Α προς Β: Τελευταία αμαξ ………………… από Β έχει αφιχθεί ώρα …………………. Τηρήστε γραμμή ελεύθερη για αμαξ. ………………… μέχρι ΧΣ ………………… και επιστροφή στο σταθμό μας.

	β. Ο Σταθμάρχης σταθμού Β εφόσον συμφωνεί, ενεργώντας όπως αναφέρεται στο εδάφιο 2, :ref:`παράγραφος 981 <981>`, απαντά μέσω του κάτωθι τηλεγραφήματος:

	.. admonition:: Κείμενο Τηλεγραφήματος

		Β προς Α: Σύμφωνοι. Τελευταία προς Α η αμαξ. ………………… ώρα ………………… ([#f1]_) . Γραμμή ελεύθερη για αμαξ. ………………….

	γ. Η αμαξοστοιχία ανάκαμψης αγγέλλεται από Α προς Β μέσω του ειδικού τύπου:

	.. admonition:: Κείμενο Τηλεγραφήματος

		Α προς Β: Αγγέλλω αμαξ. …………………μέχρι Χ.Σ και επιστροφή στο σταθμό μας.

	δ. Κατά την επιστροφή της αμαξοστοιχίας ανάκαμψης στο σταθμό.

		i. Προ της εισόδου στο Σταθμό

			Η αμαξοστοιχία έχει την υποχρέωση να σταθμεύσει προ του αντίστοιχου σήματος εισόδου και να εισέλθει στο σταθμό, αφού λάβει, σύμφωνα με τις διατάξεις της :ref:`παραγράφου 1226 <1226>` , εντολή από τον Σταθμάρχη.

		ii. Μετά την είσοδο στο Σταθμό

			Ο Σταθμάρχης βεβαιώνει προς τον σταθμό Β την επιστροφή ως εξής:

			.. admonition:: Κείμενο Τηλεγραφήματος

				Α προς Β: Αμαξ. ………………… επέστρεψε από Χ.Σ. ………………….

	ε. Ειδική σημείωση επιφέρεται στον Εποπτικό Πίνακα κυκλοφορίας και των δύο σταθμών Α και Β.

.. _983_1:

983. **1**.  **Κυκλοφορία αμαξοστοιχιών σε μη στελεχωμένη διακλάδωση ανοικτής γραμμής**.

  Κατ' επέκταση των διατάξεων για τις **αμαξοστοιχίες ανάκαμψης**, καθορίζονται παρακάτω οι διατάξεις εξασφάλισης κυκλοφορίας αμαξοστοιχιών σε **μη στελεχωμένη διακλάδωση ανοικτής γραμμής** ([#f112]_) .

	α. Την υπηρεσία κυκλοφορίας στη διακλάδωση είναι δυνατό να ρυθμίζει ένας μοναδικός σε υπηρεσία Σταθμός (καλούμενος Σταθμός αφετηρίας) που μπορεί να είναι:

		- ο συνδετικός Σταθμός της διακλάδωσης με τον κύριο Κλάδο γραμμής, ([#f555]_)

		- ένας ενδιάμεσος Σταθμός πάνω στη διακλάδωση. ([#f556]_)

	β. Η αποστολή μιας αμαξοστοιχίας από τον Σταθμό αφετηρίας προς την κατεύθυνση του Τέρματος της διακλάδωσης γίνεται μετά τη διαπίστωση από τον Σταθμάρχη ότι η προηγούμενη αμαξοστοιχία την οποία απέστειλε προς την ίδια κατεύθυνση επέστρεψε ακέραιη στο Σταθμό του και του παρέδωσε το ειδικό υπόδειγμα άδειας κυκλοφορίας που της είχε χορηγήσει κατά την αποστολή της.

	γ. Προκειμένου ο Σταθμός αφετηρίας να αποστείλει αμαξοστοιχία προς την κατεύθυνση του τέρματος της διακλάδωσης, αφού ελέγξει ότι η προηγούμενη αμαξοστοιχία επέστρεψε ακέραιη στο σταθμό του, επιδίδει σε υπόδειγμα 1001 στον Μηχανοδηγό, την παρακάτω εντολή-άδεια κυκλοφορίας:
	
	.. admonition:: Κείμενο Τηλεγραφήματος

		Προς Μηχανοδηγό αμαξ. ………………… έχετε γραμμή ελεύθερη μέχρι τον Κλειστό (ή Αργούντα) Σταθμό ………………… (ή Χ.Σ. …………………) και επιστροφή στο Σταθμό μας ως αμαξ …………………. Αναχώρηση από Σταθμό μας ώρα ………………… άφιξη Κλειστό ή αργούντα Σταθμό (ή Χ.Σ.) ………………… ώρα ………………… αναχώρηση από κλειστό ή αργούντα Σταθμό (ή Χ.Σ.) ………………… ώρα ………………… και επιστροφή στο Σταθμό μας ώρα ………………… ως αμαξ.………………… .

	δ. Σε όλη τη διάρκεια της κυκλοφορίας αυτής και μέχρις ότου η αμαξοστοιχία προς διακλάδωση επιστρέψει ([#f557]_) ακέραιη στο Σταθμό του, ο Σταθμάρχης του Σταθμού αφετηρίας παίρνει τα αναγκαία μέτρα στάθμευσης και κράτησης των αμαξοστοιχιών που κατευθύνονται προς τη διακλάδωση.

	στ. Η κυκλοφορία αμαξοστοιχιών σε διακλάδωση καταχωρίζεται σε Ειδικό Εποπτικό Πίνακα διακλάδωσης που αναφέρεται στην παράγραφο 15.3 της περιγραφής του Εποπτικού Πίνακα κυκλοφορίας της συλλογής κυκλοφοριακών εντύπων και υποδειγμάτων του Κανονισμού Κυκλοφορίας. 

	  Στη στήλη παρατηρήσεων του πίνακα αυτού θα γράφεται το τέρμα της διαδρομής της αμαξοστοιχίας προς διακλάδωση και η ώρα επιστροφής της στο Σταθμό αφετηρίας.

.. _984:

984. Εάν για οποιονδήποτε λόγο παρίσταται ανάγκη να ανασταλεί η αναχώρηση από τον Σταθμό Α της αμαξοστοιχίας για την οποία χορηγήθηκε γραμμή ελεύθερη από τον σταθμό Β, ο Σταθμάρχης Α απευθύνει προς τον Β το ακόλουθο τηλεγράφημα ακύρωσης της γραμμής:

	.. admonition:: Κείμενο Τηλεγραφήματος

		Α προς Β: θεωρώ άκυρο το υπ' αριθ ………………… τηλεγράφημα σας, κρατώ αμαξ. ………………….

985. Η διαδικασία κυκλοφορίας με αίτηση γραμμής έχει καθολική εφαρμογή στο δίκτυο του ΟΣΕ.

986. Επί της διαδρομής εργασίας τους, οι αμαξοστοιχίες Έργων και τα μηχανοκίνητα οχήματα γραμμής κυκλοφορούν υπό όρους καθοριζόμενους στο :doc:`Παράρτημα Β του παρόντος Κεφαλαίου <Παράρτημα_Β'>`.

.. _987:

987. Σε τμήματα μονής σιδηροδρομικής γραμμής εξοπλισμένα με Ε.Η.Σ.Α., εφόσον η ελεύθερη κατάσταση του τμήματος αποκλεισμού μεταξύ διαδοχικών θέσεων αποκλεισμού Α, Β και η τήρηση της ανωτέρω ελευθερίας για την κυκλοφορία αμαξοστοιχίας στο τμήμα, βεβαιώνονται από αντίστοιχες ενδείξεις των συσκευών ηλεκτρικού αποκλεισμού και εξασφαλίζονται «σηματοτεχνικά» (με το «άνοιγμα» του φωτοσήματος αναχώρησης που
απευθύνεται στην υπόψη αμαξοστοιχία), δεν έχουν εφαρμογή οι διατυπώσεις των ανωτέρω παραγράφων :ref:`981 <981>` , :ref:`982 <982>` και :ref:`984 <984>` .

.. _988:

988. Σε τμήματα μονής σιδηροδρομικής γραμμής εξοπλισμένης με Ε.Η.Σ.Α., η κυκλοφορία αμαξοστοιχιών ανάκαμψης δεν εξασφαλίζεται «σηματοτεχνικά», συνεπώς πραγματοποιείται με **κλειστά φωτοσήματα** και με διαδικασία σύμφωνη με τις διατάξεις της :ref:`παραγράφου 983 <983>` . Όταν ένας τουλάχιστον από τους σταθμούς Α, Β μεταξύ των οποίων κυκλοφορεί αμαξοστοιχία ανάκαμψης εξασφαλίζεται από Κέντρο Ελέγχου Κυκλοφορίας, τις υποχρεώσεις που προκύπτουν από την :ref:`παράγραφο 983 <983>` για τον Σταθμάρχη του σταθμού Α (ή /και Β) αναλαμβάνει ο αρμόδιος Κεντρικός Χειριστής. 

  Ειδικότερα, σε τμήματα γραμμής εξοπλισμένα με Ε.Η.Σ.Α., που δεν διαθέτουν σύστημα συνεχούς ανίχνευσης αμαξοστοιχιών στην ανοικτή γραμμή (κυκλώματα γραμμής), η κάλυψη της αμαξοστοιχία ανάκαμψης θα εξασφαλίζεται συμπληρωματικά με τη δέσμευση της τεχνικής διάταξης του αποκλεισμού της γραμμής από το πλήρωμα της αμαξοστοιχίας. ([#f558]_)

989. Κενή.



.. [#f1] Ο Σταθμάρχης του σταθμού Α έχει, βεβαίως, λάβει τα αναγκαία μέτρα για τη στάθμευση και κράτηση στον σταθμό του της εν λόγω αμαξοστοιχίας μέχρι χορήγησης για αυτή γραμμής ελεύθερης από τον σταθμό Β.

.. [#f2] Είναι δυνατή η μετάδοση του τηλεγραφήματος αυτού και, προ της άφιξης στον Β, τυχόν προηγηθείσας αμαξοστοιχίας της ίδιας φοράς. Ο Σταθμάρχης Β, εντούτοις, δεν χορηγεί τη γραμμή παρά μόνο αφού βεβαιωθεί ότι η προηγηθείσα αυτή αμαξοστοιχία έχει αφιχθεί ακέραιη στον σταθμό του.

.. [#f112] Π.χ. Λειαν/δι - Στυλίδα.

.. [#f555] Π.χ. ο Στ. Λειαν/δίου για τη διακλάδωση Λειαν/δι - Στυλίδα.
.. [#f556] Π.χ. Στ. Λαμίας στη διακλάδωση Λειαν/δίου - Στυλίδας.
.. [#f557] Για την είσοδο στον Σταθμό ισχύει η διάταξη του εδαφίου δ(1) της παραγράφου 983.
.. [#f558] Στο τμήμα μονής γραμμής Τιθορέας —Δομοκού η ανωτέρω δέσμευση επιτυγχάνεται με την αφαίρεση, από το αντίστοιχο Ερμάριο Ηλεκτρομαγνητικής Δέσμευσης, του κλειδιού που απασφαλιζει το κλείθρο μιας αλλαγής του σταθμού και την συναποκόμισή του από το πλήρωμα της αμαξοστοιχίας ανάκαμψης στον σταθμό, το κλειδί επανατοποθετείται στο αντίστοιχο ΕΗΔ, ώστε να αποκατασταθεί ο σταθμός σε σωστή κατάσταση.
