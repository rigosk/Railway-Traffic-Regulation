Άρθρο 123 - Απρόοπτη στάθμευση αμαξοστοιχίας. Κάλυψη.
=====================================================

1230. Αν αμαξοστοιχία σταθμεύσει έκτακτα στην ανοικτή γραμμή από απρόοπτο αίτιο, πρέπει το προσωπικό της να εξακριβώσει αμέσως την αιτία της στάθμευσης. Αν απαιτείται βοήθεια, πρέπει να ζητηθεί με τη διαδικασία του :doc:`άρθρου 127 <../Κεφάλαιο_XVI/άρθρο_127>`. 

1231. Αν η στάθμευση προκλήθηκε από συμβάν, που απειλεί την ασφάλεια της κυκλοφορίας (π.χ. εκτροχίαση, αποκλεισμός γραμμής κτλ.) ο επαπειλούμενος κίνδυνος πρέπει να θεωρηθεί ότι αφορά άμεσα και τυχόν παρακείμενη γραμμή κυκλοφορίας, εκτός αν η δυνατότητα ακώλυτης διέλευσης από αυτήν διαπιστωθεί αμέσως με βεβαιότητα. 

.. _1232:

1232. Εφόσον –κατά τα ανωτέρω- διαπιστωθεί (ή θεωρηθεί πιθανός) ο αποκλεισμός παρακείμενης γραμμής κυκλοφορίας ή άλλης φύσεως κίνδυνος που μπορεί να απειλήσει την ίδια ή και άλλη αμαξοστοιχία, λαμβάνονται άμεσα μέτρα εξασφάλισης ως εξής: 

	α. αν η κινητήρια μονάδα της αμαξοστοιχίας διαθέτει Ρ/Τ., ο Μηχανοδηγός εκπέμπει την αγγελία: 

	.. admonition:: Κείμενο Αγγελίας

		«Κίνδυνος μεταξύ Σταθμού … και Σταθμού … άμεση στάθμευση αμαξοστοιχιών. 

		Επαναλαμβάνω κίνδυνος μεταξύ Σταθμού … και Σταθμού … άμεση στάθμευση αμαξοστοιχιών. Εδώ αμαξ (αριθμός)». 

	Μετά την ανωτέρω εκπομπή, μπορούν να ακολουθήσουν όποιες συμπληρωματικές πληροφορίες κρίνονται αναγκαίες. 

	β. Αν η κινητήρια μονάδα της αμαξοστοιχίας δεν διαθέτει Ρ/Τ, η αγγελία κινδύνου πρέπει να μεταδοθεί στους εκατέρωθεν σταθμούς από υπάλληλο του προσωπικού συνοδείας της αμαξοστοιχίας μέσω του πλησιέστερου – επί διπλής γραμμής του πρώτου κατά τη φορά της αμαξοστοιχίας – τηλεφώνου γραμμής. Αν η αμαξοστοιχία δεν διαθέτει προσωπικό συνοδείας, την ανωτέρω υποχρέωση αναλαμβάνει ο Μηχανοδηγός. 

	γ. Ο Μηχανοδηγός της αμαξοστοιχίας ανάβει τα ερυθρά φώτα της μετώπης της επί κεφαλής κινητήριας μονάδας ή καλύπτει τα φώτα της μετώπης με διαφανείς ερυθρούς δίσκους. Αν αντιληφθεί την προσέγγιση αμαξοστοιχίας ή αν οι συνθήκες ορατότητας είναι δυσμενείς εκπέμπει συνεχώς το :ref:`σήμα 106 <sima_106>`. 

	δ. Εφόσον υπάρχει στην παρακείμενη γραμμή εμπόδιο που απειλεί την ασφάλεια της κυκλοφορίας, ένας υπάλληλος του προσωπικού συνοδείας της αμαξοστοιχίας, εφοδιασμένος με τα προβλεπόμενα εφόδια σήμανσης, σπεύδει να καλύψει το εμπόδιο σε απόσταση ίση τουλάχιστον προς το μήκος πέδησης της γραμμής (που ορίζεται στα οικεία Εγχειρίδια Δρομολογίων), προς την κατεύθυνση από την οποία είναι πιθανότερη η εμφάνιση της αμαξοστοιχίας, έτοιμος να επιδώσει σήματα άμεσης στάθμευσης (σε περίπτωση ανάγκης, υποστηριζόμενα και με κροτίδες) προς ενδεχομένως προσεγγίζουσα αμαξοστοιχία. Σε αμαξοστοιχίες χωρίς προσωπικό συνοδείας, την κατά τα ανωτέρω υποχρέωση κάλυψης υπέχει ο Μηχανοδηγός. Αν κατ’ εφαρμογή του εδαφίου (β), έχει αποσταλεί υπάλληλος για να μεταδώσει τηλεφωνικά την αγγελία κινδύνου, ο υπάλληλος αυτός αναλαμβάνει και την υποχρέωση κάλυψης. Για αυτό, οφείλει να μεταδώσει την αγγελία από την πρώτη θέση τηλεφώνου γραμμής μετά το όριο της απόστασης κάλυψης. Το προσωπικό που παραμένει κοντά στην ακινητούσα αμαξοστοιχία μεριμνά για την επισήμανση του εμποδίου με δίσκο στάθμευσης (:ref:`σήμα 65 <sima_65>`) και – τη νύχτα ή σε συνθήκες περιορισμένης ορατότητας – ερυθρό χειροφανό από αμφότερες τις κατευθύνσεις, με προτεραιότητα στην κατεύθυνση από την οποία είναι πιθανότερη η εμφάνιση αμαξοστοιχίας. 

	ε.- Αν ο αρμόδιος Σταθμάρχης κίνησης του πρώτου κατά την κατεύθυνση πορείας σταθμού, βεβαιώσει κατά τη ραδιοτηλεφωνική ή τηλεφωνική επικοινωνία, ότι δεν θα κυκλοφορήσει αμαξοστοιχία προς την περιοχή του εμποδίου, περιττεύει η λήψη των μέτρων των εδαφίων (γ) και (δ). 



1233. Καθένας Μηχανοδηγός που θα δεχθεί τη ραδιοτηλεφωνική αγγελία κινδύνου οφείλει να μειώσει αμέσως την ταχύτητα της αμαξοστοιχίας έτοιμος να σταθμεύσει, εφόσον από το περιεχόμενο της αγγελίας αντιληφθεί ότι ο κίνδυνος αφορά την αμαξοστοιχία του ή, σε κάθε περίπτωση, προ απροόπτου εμποδίου. 

1234. 
	α. Αν η απρόοπτη στάθμευση αμαξοστοιχίας δεν οφείλεται σε συμβάν που απειλεί την ασφάλεια της κυκλοφορίας, ούτε απαιτείται αποστολή βοήθειας, προβλέπεται όμως ότι η διάρκειά της θα υπερβεί τα πέντε λεπτά, πρέπει η στάθμευση να ανακοινωθεί στους εκατέρωθεν σταθμούς με το Ρ/Τ της κινητήριας μονάδας. 

	β. Αν η κινητήρια μονάδα δεν διαθέτει Ρ/Τ και δεν διατίθεται τηλέφωνο γραμμής κοντά στη σταθμευμένη αμαξοστοιχία, η άμεση ανακοίνωση της στάθμευσης μπορεί να παραλειφθεί, εφόσον η διάρκειά της προβλέπεται μεγαλύτερη των 30 λεπτών. Στην περίπτωση αυτή, η ανακοίνωση του συμβάντος πρέπει να πραγματοποιηθεί μετά την άρση του αιτίου της στάθμευσης από την πρώτη θέση τηλεφώνου γραμμής κατά τη διεύθυνση πορείας της αμαξοστοιχίας. Μέχρι τη θέση αυτή η αμαξοστοιχία θα κινηθεί με πορεία εν όψει. (:ref:`παράγραφος 1011 <1011>` σημείο γ). 

1235.	
	α. Αν η απρόοπτη στάθμευση αμαξοστοιχίας δεν οφείλεται σε συμβάν που απειλεί την ασφάλεια της κυκλοφορίας, ούτε απαιτείται αποστολή βοηθείας, προβλέπεται όμως ότι η διάρκειά της θα υπερβεί τα πέντε (5) λεπτά, πρέπει η στάθμευση να ανακοινωθεί στους εκατέρωθεν σταθμούς με το Ρ/Τ της κινητήριας μονάδας. 

	β. Αν η κινητήρια μονάδα δεν διαθέτει Ρ/Τ και δεν διατίθεται τηλέφωνο γραμμής κοντά στη σταθμευμένη αμαξοστοιχία, η άμεση ανακοίνωση της στάθμευση μπορεί να παραλειφθεί, εφόσον η διάρκειά της προβλέπεται μεγαλύτερη των 30 λεπτών. Στην περίπτωση αυτή, η ανακοίνωση του συμβάντος πρέπει να πραγματοποιηθεί μετά την άρση του αιτίου της στάθμευσης από την πρώ-τη κατά τη διεύθυνση πορείας της αμαξοστοιχίας θέση τηλεφώνου γραμμής. Μέχρι τη θέση αυτή η αμαξοστοιχία θα κινηθεί με πορεία εν όψει (:ref:`παράγραφος 1011 <1011>` σημείο γ) 

.. _1236:

1236. Κατά τη διάρκεια της στάθμευσης, ένας υπάλληλος του προσωπικού συνοδείας της αμαξοστοιχίας επιτηρεί τη γραμμή πίσω από την αμαξοστοιχία, έτοιμος να σπεύσει προς την κατεύθυνση ενδεχομένως προσεγγίζουσας αμαξοστοιχίας επιδίδοντας τα προβλεπόμενα σήματα στάθμευσης. Αν στην αμαξοστοιχία δεν υπάρχει προσωπικό συνοδείας, την υποχρέωση αυτή υπέχει ο Μηχανοδηγός, εφόσον δεν απαιτείται η μετάβασή του προς αναζήτηση τηλεφώνου γραμμής. 

1237. Κατ’ εξαίρεση, η κάλυψη ακινητούσας στην ανοικτή γραμμή αμαξοστοιχίας πραγματοποιείται: 

	α. Σε απόσταση 50 μέτρων προς την πλευρά, από την οποία αναμένεται η αποστολή βοήθειας, ή σε περίπτωση τμηματικής μεταφοράς σύνθεσης, εκατέρωθεν του τμήματος που παραμένει στην ανοικτή γραμμή. Αν το τμήμα σύνθεσης που παραμένει στην ανοικτή γραμμή εξασφαλίζεται από έναν μόνο υπάλληλο, ο υπάλληλος αυτός καλύπτει κατά τα ανωτέρω, τη μια πλευρά του τμήματος (αυτήν από την οποία αναμένεται η επανασύνδεση) και τοποθετεί δίσκο στάθμευσης (:ref:`σήμα 65 <sima_65>`) από την άλλη. Αν συντρέχουν δυσμενείς συνθήκες ορατότητας, τα ανωτέρω προβλεπόμενα οπτικά σήματα ενισχύονται με την τοποθέτηση κροτίδων στις προβλεπόμενες από την :ref:`παράγραφο 297 σημείο α Κανονισμού Σημάτων <297_ks>` αποστάσεις ή και με αύξηση της απόστασης κάλυψης. 

	β. Η απαίτηση του Παραρτήματος ΙΙΙ Κανονισμού Κυκλοφορίας και Ελιγμών, :ref:`άρθρο 21, παράγραφος 138 <art_21_partIII>`, περί κάλυψης της αμαξοστοιχίας σε μήκος πέδησης στα τμήματα Αθήνας-Οινόης και Πλατέος-ΤΧ1, καταργείται λόγω τροποποίησης του σηματοδοτικού εξοπλισμού των ανωτέρω τμημάτων γραμμής. 

1238. Μετά την άρση του αιτίου, που προκάλεσε τη στάθμευση, η αμαξοστοιχία μπορεί να επαναλάβει την πορεία της, αφού προηγουμένως ο Μηχανοδηγός ενημερώσει σχετικά τους εκατέρωθεν σταθμούς, εφόσον έχει προηγηθεί ενημέρωση κατά το παρόν άρθρο.(8) Αν η αμαξοστοιχία δεν διαθέτει Ρ/Τ, ούτε διατίθεται θέση τηλεφώνου γραμμής κοντά της, η ενημέρωση πρέπει να γίνει από την πρώτη θέση τηλεφώνου γραμμής κατά την κατεύθυνση πορείας, μέχρι την οποία η αμαξοστοιχία θα κινηθεί με πορεία εν όψει (:ref:`παράγραφος 1011 σημείο γ <1011>`) 

1239. Κενή. 
