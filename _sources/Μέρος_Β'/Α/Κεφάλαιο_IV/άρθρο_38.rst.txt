
Άρθρο 38 - Μεταβίβαση τηλεγραφημάτων μέσω σταθμών μεταπομπής.
=============================================================

386. Εάν μεταξύ του Γραφείου στο οποίο κατατέθηκε κάποιο τηλεγράφημα προς μεταβίβαση και του Γραφείου για το οποίο προορίζεται αυτό μεσολαβεί, τηλεγραφικώς, Σταθμός μεταπομπής, η μεταβίβαση διενεργείται ως εξής:

387. Καλείται πρώτον ο Σταθμός μεταπομπής, όπως αναφέρεται στην :ref:`παράγραφο 356 <356>`, και μετά την απάντηση αυτού, το Γραφείο που κάλεσε δίδει το σημείο **«κατανοητό»**, το οποίο ακολουθείται από τη συνθηματική κλήση του Γραφείου για το οποίο προορίζεται το τηλεγράφημα.

388. Ο Σταθμός μεταπομπής, αφού βεβαιωθεί ότι η γραμμή, μέσω της οποίας θα υπάρξει επικοινωνία μεταξύ του γραφείου που καλεί και του γραφείου που καλείται, είναι ελεύθερη, δίδει σημείο **«γραμμή ανοικτή»** το οποίο ακολουθείται από τη συνθηματική κλήση αυτού καθώς και του Γραφείου που καλείται ή του ακόλουθου Σταθμού μεταπομπής.

389. Το Γραφείο το οποίο κάλεσε απαντά μέσω του σημείου «κατανοητό» μετά τη λήψη του οποίου ο Σταθμός μεταπομπής αποκαθιστά την αιτηθείσα επικοινωνία.

390. Εάν η γραμμή είναι κατειλημμένη, ο Σταθμός μεταπομπής απαντά μέσω του σημείου **«αναμείνατε»** το οποίο ακολουθείται από τη συνθηματική του κλήση.

391. Εάν το υπό μεταβίβαση τηλεγράφημα πρέπει να διέλθει μέσω δυο Σταθμών μεταπομπής επαναλαμβάνονται τα παραπάνω και για τον δεύτερο Σταθμό.

392. Έκαστος Σταθμός μεταπομπής οφείλει να εμποδίζει τη μεταβίβαση τηλεγραφήματος μέσω αυτού, εφόσον ο χειρισμός του μεταβιβάζοντος Γραφείου μεταδίδεται στο σταθμό μεταπομπής με ασάφεια ή ανωμαλία.

393. Η ευθύνη για πάσα ανωμαλία περί τη μεταβίβαση κάποιου, κατά τα παραπάνω, τηλεγραφήματος βαρύνει τον τελευταίο Σταθμό μεταπομπής κατά τη φορά της μεταβίβασης του τηλεγραφήματος.

394. Η μεταβίβαση μέσω Σταθμών μεταπομπής πρέπει να γίνεται βραδέως.
