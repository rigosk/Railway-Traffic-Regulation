
Άρθρο 87 - Διαταγή κυκλοφορίας αμαξοστοιχιών
============================================

884. Οι αμαξοστοιχίες τίθενται σε κυκλοφορία με διαταγή της Κεντρικής Υπηρεσίας Κυκλοφορίας. Η Κεντρική Υπηρεσία διατάσσει καθημερινά την κυκλοφορία των αμαξοστοιχιών της επομένης, κοινοποιώντας με τηλεγραφική εγκύκλιο στους ενδιαφερομένους το πρόγραμμα κυκλοφορίας, το οποίο έχει συνταχθεί κατά τα αναφερόμενα στο :doc:`άρθρο 86 <άρθρο_86>`. 

885. Οι ημερήσιες τακτικές αμαξοστοιχίες θεωρούνται ως κυκλοφορούσες εφόσον δεν γίνεται μνεία στο πρόγραμμα περί κατάργησής τους. 

886. Η ως άνω τηλεγραφική εγκύκλιος απευθύνεται: 

	α. σε όλους τους Σταθμούς, 

	β. στα Τμήματα Κυκλοφορίας, 

	γ. στα Τμήματα Γραμμής. 

887. Προκειμένου περί Στάσεων, το πρόγραμμα κοινοποιείται μέσω τηλεφώνου ή, ελλείψει αυτού, μέσω σημειώματος, το οποίο αποστέλλεται από τον πλησιέστερο Σταθμό με την πρώτη αμαξοστοιχία. 

888. Με ξεχωριστή τηλεγραφική εγκύκλιο της Κεντρικής Υπηρεσίας ανακοινώνεται σε καθεμία Σιδηροδρομική Επιχείρηση ξεχωριστά το πρόγραμμα κυκλοφορίας των αμαξοστοιχιών τις οποίες η ΣΕ εξασφαλίζει. 

