

Άρθρο 24 - Φόρτωση των φορτηγών.
================================

242. Οι Σιδηροδρομικές Επιχειρήσεις οφείλουν να ελέγχουν και να εξασφαλίζουν:

	- Ότι το φορτίο των οχημάτων είναι καλώς τοποθετημένο, κατανεμημένο και στερεωμένο στο φορτηγό.

	- Ότι το όχημα ή το φορτίο του δεν υπερβαίνει τις διαστάσεις που ορίζονται στο :doc:`άρθρο 11 <../Κεφάλαιο_II/άρθρο_11>`.

	- Ότι στην περίπτωση που το όχημα ή το φορτίο του υπερβαίνει τις διαστάσεις που ορίζονται στο άρθρο 11, διατίθεται έγκριση **Εξαιρετικής Μεταφοράς (EM)** για την κυκλοφορία του από τον ΟΣΕ.

	- Ότι το συνολικό βάρος του οχήματος και η κατ' άξονα και ανά τρέχον μέτρο κατανομή του δεν υπερβαίνει τα οριζόμενα στη Δήλωση Δικτύου σχετικά όρια για τα τμήματα γραμμής που η αμαξοστοιχία πρόκειται να διανύσει.

	- Ότι στην περίπτωση εμφάνισης υπερβάσεων του προηγουμένου εδαφίου, διατίθεται σχετική έγκριση EM του ΟΣΕ.

	- Ότι τα οχήματα, τα οποία από τον τύπο τους ή την κατασκευή τους υπάγονται στις περί Εξαιρετικών Μεταφορών διατάξεις, έχουν λάβει σχετική έγκριση EM του ΟΣΕ.

   Οι ως άνω έλεγχοι θα γίνονται σε κάθε περίπτωση στο σταθμό σχηματισμού της αμαξοστοιχίας και στους σταθμούς όπου αυτή μετέβαλε τη σύνθεσή της.

243. Σε περίπτωση διαπίστωσης αποκλίσεων ή προβλημάτων, ο μηχανοδηγός αμαξοστοιχίας αποστέλλει τηλεγράφημα στο σταθμό αναφέροντας τις αποκλίσεις. 
