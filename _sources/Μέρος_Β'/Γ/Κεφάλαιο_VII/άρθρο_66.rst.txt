
Άρθρο 66 - Κανόνες που αφορούν την πέδηση των αμαξοστοιχιών.
============================================================

654. Το αναγκαίο ποσοστό πέδησης κάθε αμαξοστοιχίας καθώς και η κατηγορία πέδης της δίδεται στην επικεφαλίδα του δρομολογίου της.


655. Κάθε όχημα που απαρτίζει μια αμαξοστοιχία πρέπει να είναι συνδεδεμένο στον κεντρικό αγωγό πέδης.

656. Το πρώτο και το τελευταίο όχημα κάθε αμαξοστοιχίας πρέπει να έχει την πέδη του σε λειτουργία. Ωστόσο, σε αμαξοστοιχίες χωρίς υπηρεσία επιβατών ανώτατης ταχύτητας **80 χλμ/ώρα** επιτρέπεται, κατόπιν έγγραφης έγκρισης της Κεντρικής Υπηρεσίας Κυκλοφορίας, η προσθήκη στην ουρά ενός απέδητου οχήματος (το οποίο πάντως πρέπει να συνδέεται στον κεντρικό αγωγό της πέδης πεπιεσμένου αέρα), όταν αυτό λόγω της τεχνικής του κατάστασης δεν μπορεί να ενταχθεί σε άλλο σημείο της σύνθεσης. Στην περίπτωση αυτή πρέπει να πεδείται το προτελευταίο όχημα της αμαξοστοιχίας. 
