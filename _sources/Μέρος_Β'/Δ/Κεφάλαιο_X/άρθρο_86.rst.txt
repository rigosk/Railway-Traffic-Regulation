

Άρθρο 86 - Πρόγραμμα των αμαξοστοιχιών.
=======================================

879. Η Κεντρική Υπηρεσία Κυκλοφορίας συντάσσει καθημερινά επί τη βάσει των αναφερόμενων στο :doc:`άρθρο 85 <άρθρο_85>`, το πρόγραμμα κυκλοφορίας του επόμενου εικοσιτετραώρου. 

.. _880:

880. Το εικοσιτετράωρο, στο οποίο αναφέρεται έκαστο πρόγραμμα κυκλοφορίας, ονομάζεται **εικοσιτετράωρο κυκλοφορίας**. Θεωρείται ότι ξεκινά από την ώρα 0 και χαρακτηρίζεται από την ημερομηνία της αντίστοιχης ημέρας. 

.. _881: 

881. Στο πρόγραμμα κυκλοφορίας αναφέρονται με τους τίτλους τους: 

	α. οι καταργούμενες αμαξοστοιχίες από τις τακτικές. 

	β. οι τακτικές περιοδικές, οι προαιρετικές και οι ειδικές που έχουν τεθεί σε κυκλοφορία. Για τις ελεύθερες ειδικές ορίζεται και η ώρα αναχώρησης από τον αρχικό Σταθμό και ενδεχομένως η πορεία την οποία θα πρέπει να ακολουθήσουν όσον αφορά τις ταχύτητες και σταθμεύσεις (:ref:`παράγραφος 820 <820>`). 

	γ. οι αμαξοστοιχίες οι οποίες, αν παραστεί ανάγκη, θα κυκλοφορήσουν σύμφωνα με το δρομολόγιο τακτικών περιοδικών σε ημέρες που δεν αναφέρονται στα κανονικά δρομολόγια. 

	δ. οι αμαξοστοιχίες έργων για τις οποίες πλην του τίτλου αναφέρεται και ο Σταθμός στον οποίο θα διανυκτερεύσουν και η ώρα αναχώρησης τους από εκεί. 

882. Οι αμαξοστοιχίες των οποίων τα δρομολόγια εκτείνονται επί δύο εικοσιτετραώρων κυκλοφορίας αναφέρονται στο πρόγραμμα ως κυκλοφορούσες ή ως καταργούμενες, στα τμήματα διαδρομής των συμπεριλαμβανομένων εντός του εν λόγω εικοσιτετραώρου κυκλοφορίας και στα οποία θα κυκλοφορήσουν πραγματικά ή θα καταργηθούν. 

883. Τα τμήματα αυτά ορίζονται: 

	1) Προκειμένου περί κατάργησης: 

		α) από τον αρχικό Σταθμό της αμαξοστοιχίας και τον τελευταίο εν ενεργεία Σταθμό στον οποίο κανονικώς αφικνείται αυτή προ της ώρας λήξης του εν λόγω εικοσιτετραώρου ή 

		β) από τον πρώτο Σταθμό από τον οποίο αναχωρεί μετά την ώρα έναρξης του εικοσιτετραώρου και από τον τελικό της Σταθμό. 

	2) Προκειμένου περί αμαξοστοιχίας που τίθεται σε κυκλοφορία: 

		α) από τον αρχικό Σταθμό της αμαξοστοιχίας και τον πρώτο εν ενεργεία Σταθμό από τον οποίο αναχωρεί αυτή μετά την ώρα λήξης του εικοσιτετραώρου ή 

		β) από τον τελευταίο Σταθμό στον οποίο αφικνείται προ της ώρας έναρξης του εικοσιτετραώρου και από τον τελικό της Σταθμό. 

