

Άρθρο 49 - Διεύθυνση και επίβλεψη των ελιγμών.
==============================================

.. Caution:: 

	Οι διατάξεις του κεφαλαίου V συμπληρώθηκαν με το :ref:`άρθρο 6, Κεφάλαιο Ι, Παράρτημα ΙΙΙ <art6_annexxiiib>`.

453. Ο διευθύνων τους ελιγμούς επί κάποιου συμπλέγματος φροντίζει αυτοί να εκτελούνται σύμφωνα με τις διατάξεις του παρόντος και τις ισχύουσες διαταγές για το σύμπλεγμα αυτό.

454. Αυτός βεβαιώνεται προ της έναρξης έκαστης κίνησης για το εάν η πέδηση των ελισσόμενων φορτηγών εξασφαλίζεται από τον αναγκαίο αριθμό πεδών σύμφωνα με τους πίνακες πέδησης.

455. Ο διευθύνων τους ελιγμούς γνωστοποιεί στον Μηχανοδηγό και στο υπόλοιπο προσωπικό, που μετέχει στους ελιγμούς, τις κινήσεις οι οποίες πρόκειται να εκτελεστούν, εφόσον αυτές δεν είναι εκ των προτέρων γνωστές.

.. _456:

456. Προ της έναρξης έκαστης κίνησης, ο διευθύνων τους ελιγμούς βεβαιώνεται σχετικά με το ότι οι γραμμές επί των οποίων η κίνηση θα λάβει χώρα είναι ελεύθερες, ότι τα τυχόν μόνιμα σήματα ελιγμών, οι αλλαγές τροχιάς, οι περιστροφικές και μεταφορικές γέφυρες είναι στην κατάλληλη θέση για την προς εκτέλεση κίνηση και ότι οι ισόπεδες διαβάσεις οι οποίες θα καταληφθούν είναι εξασφαλισμένες.

457. Ο διευθύνων τους ελιγμούς επιλέγει κατά περίπτωση τη θέση από την οποία θα παρακολουθεί τους ελιγμούς ούτως ώστε να είναι ορατή σε αυτόν η γραμμή προς την οποία διευθύνεται το ελισσόμενο υλικό και να μπορεί να συνεννοείται προφορικά ή μέσω σημάτων με τον Μηχανοδηγό και τους Κλειδούχους.

458. Όποτε εκτελούνται ελιγμοί για δύο ή περισσότερες κινητήριες μονάδες επί των ίδιων ή προς τις ίδιες γραμμές, οι διευθύνοντες των ελιγμών θα πρέπει να συνεννοούνται προ της εκτέλεσης τους έτσι ώστε οι κινήσεις που εκτελούνται από τους μεν να μη δυσχεραίνουν τις κινήσεις των δε ή να θέτουν σε κίνδυνο την ασφάλεια των ελιγμών.
