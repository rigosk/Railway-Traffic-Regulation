
Άρθρο 101 - Ληπτέα μέτρα σε περίπτωση διακοπής της τηλεγραφικής και τηλεφωνικής επικοινωνίας
============================================================================================


1010. **Σε περίπτωση διακοπής τηλεγραφικής επικοινωνίας**, τα προβλεπόμενα στο :doc:`άρθρο 95 <άρθρο_95>` τηλεγραφήματα, τα οποία αφορούν τη διαδοχή αμαξοστοιχιών της ίδιας φοράς καθώς επίσης και τα αναφερόμενα στο :doc:`άρθρο 98 <άρθρο_98>` για την εκτέλεση των αλλαγών διασταυρώσεων μεταξύ τακτικών επιβατικών αμαξοστοιχιών και, αντιστοίχως, την κυκλοφορία λοιπών αμαξοστοιχιών με αίτηση ελεύθερης γραμμής, ανταλλάσσονται μέσω τηλεφώνου (υπηρεσιακού ή ετέρου τηλεφωνικού δικτύου).

.. _1011:

1011.  α. **Σε περίπτωση ταυτόχρονης διακοπής της τηλεγραφικής και τηλεφωνικής επικοινωνίας** ο Σταθμάρχης αποστέλλει τις αμαξοστοιχίες κατά χρονικά διαστήματα μεταξύ αμαξ/χιών της ίδιας φοράς ίσα προς τον κανονικό χρόνο διαδρομής μέχρι τον επόμενο σταθμό, από την προηγηθείσα αμαξοστοιχία.


  β. Επιδίδει στον Μηχανοδηγό επί υπογραφή, υπόδειγμα 1036α πορείας εν όψει όλων των αμαξοστοιχιών που αναχωρούν από τον σταθμό του, αριθμημένο και έχοντας συνταχθεί ως εξής:

	.. admonition:: Κείμενο Τηλεγραφήματος

		Ο Μηχανοδηγός αμαξ. ………………… εντέλλεται να εισέλθει σε γραμμή κατειλημμένη τηρώντας πορεία εν όψει μέχρι τον σταθμό ………………….

	Ο Μηχανοδηγός υποχρεούται να σταθμεύσει στο σταθμό αυτόν και να παραδώσει το υπόδειγμα στο Σταθμάρχη.

  γ. **Η υποχρέωση τήρησης πορείας εν όψει επιβάλλει στον Μηχανοδηγό να προχωρεί με προσοχή, ρυθμίζοντας την ταχύτητα της αμαξοστοιχίας ανάλογα με το ορατό μήκος της γραμμής μπροστά του, από την ταχύτητα βήματος πεζού μέχρι τη μέγιστη ταχύτητα των 40 χλμ./ώρα, έτσι ώστε να μπορεί κάθε στιγμή να σταθμεύσει έγκαιρα προ ενός εμποδίου** [#ref1]_, **μιας προπορευόμενης αμαξοστοιχίας ή ενός σήματος στάθμευσης**.

  δ. Ειδικά στην εν λόγω περίπτωση αποστολής αμαξοστοιχίας σε τμήμα γραμμής μεταξύ σταθμών, υπό συνθήκες ολικής διακοπής επικοινωνίας, το υπόδειγμα 1036α, που εκδίδεται κατά τα ανωτέρω, συμπληρώνεται με ένδειξη της ταχύτητας που δεν πρέπει να υπερβεί η αμαξοστοιχία κατά τη μετάβαση της στον επόμενο σταθμό.

  Η μέγιστη αυτή ταχύτητα είναι:
	
	- 40 χλμ./ώρα σε διπλή γραμμή,

	- 20 χλμ./ώρα σε μονή γραμμή ή σε προσωρινά μονή γραμμή.

.. _1012:

1012. Η ταυτόχρονη διακοπή της τηλεγραφικής και τηλεφωνικής επικοινωνίας δεν μεταβάλλει ούτε ελάχιστα τις υποχρεώσεις των Σταθμαρχών των διατάξεων του :doc:`άρθρου 98 <άρθρο_98>` για την αποστολή των αμαξοστοιχιών με αίτηση ελεύθερης γραμμής. Τα προβλεπόμενα στο :doc:`άρθρο 98 <άρθρο_98>` τηλεγραφήματα δύνανται, κατ' εξαίρεση, να ανταλλάσσονται μέσω ραδιοτηλεφώνου σταθμών, ενώ, ελλείψει αυτού, οφείλουν να αποστέλλονται μέσω αγγελιοφόρου. 

  Εντούτοις, εφόσον τούτο ενδείκνυται για την υπηρεσία, δύναται να γίνεται εφαρμογή της περιγραφόμενης διαδικασίας στις παραγράφους :ref:`1013 <1013>` και :ref:`1014 <1014>`, υποκαθιστώντας τη συνήθη ανταλλαγή τηλεγραφημάτων κυκλοφορίας.

.. _1013:

1013. Όταν ο Σταθμάρχης κάποιου σταθμού Α έχει να αποστείλει προς τον επόμενο σταθμό Β αμαξοστοιχία Σ3, χωρίς να είναι δυνατή η ανταλλαγή των απαραίτητων τηλεγραφημάτων για την αποστολή αυτή, εάν διαθέτει προηγούμενη αμαξοστοιχία Σ1 της ίδιας φοράς, της οποίας η αποστολή είναι δυνατή βάσει των διατάξεων των προαναφερθέντων άρθρων στην προηγουμένη παράγραφο, δύναται να εξασφαλίσει τη γραμμή με την αμαξοστοιχία Σ3 ενεργώντας ως ακολούθως:

	1. Συντάσσει προς τον Σταθμάρχη του επόμενου σταθμού Β, το Δελτίο Ειδοποίησης (υπόδειγμα 1001) την κάτωθι ειδοποίηση:

	.. admonition:: Κείμενο Τηλεγραφήματος

		Α προς Β: Όπισθεν αμαξ, Σ1 κομίζουσας το παρόν, αποστέλλω αμαξ. Σ3 (υπογραφή).

	2. Το ανωτέρω υπόδειγμα επιδίδει ο Σταθμάρχης, επί υπογραφή, στον Μηχανοδηγό της αμαξοστοιχίας Σ1 με επιπλέον την κάτωθι έγγραφη εντολή, υπόδειγμα 1001 επί υπογραφή:

	.. admonition:: Κείμενο Τηλεγραφήματος

		Η αμαξ. Σ1 να σταθμεύσει προ σήματος εισόδου [#ref2]_ σταθμού Β και δεν θα εισέλθει στο σταθμό παρά μόνο αφού παραδοθεί η κομιζόμενη ειδοποίηση στο Σταθμάρχη.

	3. Ο Σταθμάρχης σταθμού Β, κατόπιν της ως άνω ειδοποίησης του λαμβάνει τα αναγκαία μέτρα για τη στάθμευση και κράτηση των αμαξοστοιχιών οι οποίες κατευθύνονται προς Α μέχρι της άφιξης της (προαναγγελθείσας) αμαξοστοιχίας Σ3.

	4. Από την πλευρά του, ο Σταθμάρχης σταθμού Α αποστέλλει τη Σ3 υπό τους όρους της :ref:`παραγράφου 1011 <1011>`. Επιδίδει επιπλέον, επί υπογραφή, έγγραφη εντολή στον Μηχανοδηγό της Σ3 με υπόδειγμα 1001, η οποία συντάσσεται ως κάτωθι:

	.. admonition:: Κείμενο Τηλεγραφήματος

		Η αμαξ. Σ3 να μεταβεί στο σταθμό Β όπου θα λάβει οδηγίες από τον Σταθμάρχη.

	5. Στην περίπτωση που η αμαξοστοιχία Σ3 διαθέτει μόνο έναν Μηχανοδηγό και δεν διαθέτει προσωπικό συνοδείας, η εφαρμογή των διατάξεων των εδαφίων 1-4 της παρούσας παραγράφου είναι αδύνατη και η Σ3 κρατείται στο σταθμό μέχρι την αποκατάσταση της επικοινωνίας.

.. _1014:

1014. Όταν ο Σταθμάρχης κάποιου σταθμού Α υπολογίζει ότι ο Σταθμάρχης του επόμενου σταθμού Β έχει να του αποστείλει αμαξοστοιχία Σ2, (της οποίας η αποστολή ενδείκνυται να προηγηθεί λόγω, παραδείγματος χάρη, καθυστέρησης της αμαξοστοιχίας Σ1 αντίθετης φοράς, με την οποία έπρεπε να διασταυρωθεί στο σταθμό Β), τα δε αναγκαία τηλεγραφήματα για την αποστολή δεν καθίσταται εφικτό να ανταλλαχθούν (ή η ανταλλαγή τους μέσω αγγελιοφόρου είναι δυσχερής), **δύναται να χορηγήσει γραμμή για την αμαξοστοιχία Σ2 στο σταθμό Β ενεργώντας ως κάτωθι**:

	1. Λαμβάνει τα αναγκαία μέτρα για τη στάθμευση και κράτηση των αμαξοστοιχιών οι οποίες κατευθύνονται προς Β μέχρι την άφιξη της αμαξοστοιχίας Σ2.

	2. Απευθύνει προς τον σταθμό Β μέσω αγγελιοφόρου ή μέσω μιας αμαξοστοιχίας Σ3 κατευθυνόμενης προς Β την κάτωθι έγγραφη ειδοποίηση επί υποδείγματος 1001.
	
	.. admonition:: Κείμενο Τηλεγραφήματος

		Α προς Β: Τελευταία από εδώ η αμαξ. …………………. Μπορείτε με την άφιξη της να αποστείλετε αμαξ. Σ2.

	Αφού αφιχθεί η αναφερόμενη στην παραπάνω ειδοποίηση αμαξοστοιχία [#ref3]_ ο Σταθμάρχης του σταθμού Β, δύναται να αποστείλει την αμαξοστοιχία Σ2 μέχρι τον Α υπό τους όρους της :ref:`παραγράφου 1011 <1011>`. Επιδίδει στον Μηχανοδηγό, επί υπογραφή, την ακόλουθη έγγραφη εντολή με υπόδειγμα 1001.

	.. admonition:: Κείμενο Τηλεγραφήματος

		Η αμαξ. Σ2 να μεταβεί στο σταθμό Α όπου θα λάβει οδηγίες από τον Σταθμάρχη.

1015. Όταν αποκατασταθεί η τηλεγραφική ή τηλεφωνική επικοινωνία, ο Σταθμάρχης οφείλει να μην επαναλάβει την κανονική αποστολή των αμαξοστοιχιών παρά μόνο αφού λάβει βεβαίωση άφιξης της κομίζουσας το τελευταίο εκδοθέν υπόδειγμα «πορείας εν όψει» (ΠΕΟ). 

  Από την πλευρά του, ο Σταθμάρχης του επόμενου εν ενεργεία σταθμού οφείλει, ευθύς όταν αυτό καταστεί δυνατό, να βεβαιώσει άφιξη της τελευταίας αμαξοστοιχίας, η οποία κόμισε σε αυτόν υπόδειγμα «πορείας εν όψει» υπό τον ακόλουθο τύπο:

	.. admonition:: Κείμενο Τηλεγραφήματος

		Β προς Α: Αμαξ κομίζουσα το υπ' αριθ. ………………… υπόδειγμα ………………… Π.Ε.Ο. έχει αφιχθεί.

1016. Σε τμήματα γραμμής εξοπλισμένα με Ε.Η.Σ.Α. οι διατάξεις των προηγούμενων παραγράφων έχουν εφαρμογή, μόνο όταν ταυτόχρονα με την ολική διακοπή των τηλεπικοινωνιών τεθεί εκτός λειτουργίας και το σύστημα του ηλεκτρικού αποκλεισμού.

1017. Κενή

1018. Κενή

1019. Κενή.

.. [#ref1] Κατά την προσέγγιση στον επόμενο σταθμό, ο Μηχανοδηγός πρέπει να εντείνει την προσοχή του για έγκαιρη στάθμευση προ της ουράς μιας άλλης αμαξοστοιχίας μη καλυπτόμενης, η οποία σταθμεύει ενδεχομένως προ κλειστού σήματος εισόδου. 

.. [#ref2] Ή προ αλλαγής εισόδου εάν ο σταθμός Β δεν έχει σημαφόρο

.. [#ref3]  η οποία, όπως ειπώθηκε ήδη, δύναται να είναι και η κομίζουσα την ειδοποίηση.
