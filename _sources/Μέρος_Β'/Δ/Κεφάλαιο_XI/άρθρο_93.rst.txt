

Άρθρο 93 - Εισαγωγικές Διατάξεις
================================

930. Οι καθοριζόμενοι κανόνες κυκλοφορίας στο παρόν Κεφάλαιο στοχεύουν στην αποφυγή απρόοπτης συνάντησης δύο αμαξοστοιχιών της ίδιας ή αντίθετης φοράς επί των τμημάτων της **μονής γραμμής**. 

  Οι κανόνες κυκλοφορίας επί της διπλής γραμμής αποτελούν αντικείμενο ιδιαίτερων τμημάτων του Κανονισμού Κυκλοφορίας. [σ.σ.: βλ. :doc:`Παράρτημα ΙΙ <../../Παράρτημα_ΙΙ/index>` και :doc:`Παράρτημα ΙΙΙ <../../Παράρτημα_ΙΙΙ/index>` του Β' Μέρους του ΓΚΚ]

.. _931:

931. Δύο αμαξοστοιχίες θεωρείται ότι **διασταυρώνονται** όταν συναντώνται σε κάποιον σταθμό και καθεμία από αυτές συνεχίζει την πορεία της επί του τμήματος το οποίο είχε διατρέξει προηγουμένως η άλλη σε αντίθετη κατεύθυνση.

932. Αμαξοστοιχία θεωρείται ότι **υπερβαίνει** κάποια άλλη αμαξοστοιχία από κάποιον σταθμό, όταν αυτές είναι της ίδιας φοράς και αντιστρέφεται η τάξη διαδοχής τους από τον εν λόγω σταθμό και πέρα.

.. _933:

933. Όταν δύο αμαξοστοιχίες Σ1 και Σ2, οι οποίες έχουν δρομολόγιο, διασταυρώνονται σε σταθμό Α, ο αριθμός δρομολογίου της Σ1 σημειώνεται στη στήλη «διασταυρώσεις -υπερβάσεις» του δρομολογίου της Σ2 έναντι του ονόματος του σταθμού Α και αντιστρόφως. Η σημείωση αυτή δίνεται για λόγους πληροφοριακούς και μόνο και δύναται να παραλειφθεί.

934. Κενή.

935. Όταν μία αμαξοστοιχία Σ1 υπερβαίνει άλλη αμαξοστοιχία της ίδιας φοράς σε σταθμό Α, ο αριθμός δρομολογίου της Σ1 σημειώνεται με μικρά στοιχεία έναντι του ονόματος του σταθμού αυτού στη στήλη «διασταυρώσεις - υπερβάσεις» του δρομολογίου της υπερβαινούμενης αμαξοστοιχίας. Η σημείωση αυτή δίνεται για λόγους πληροφοριακούς και μόνο και δύναται να παραλειφθεί.

936. Προς διευκόλυνση της εφαρμογής των διατάξεων του παρόντος κεφαλαίου, κάθε σταθμός διαθέτει σε εμφανές και ευχερώς προσβάσιμο από τον Σταθμάρχη σημείο, «Γραφικό πίνακα δρομολογίων».

.. _937:

937. Ομοίως, έκαστος σταθμός οφείλει να τηρεί «Εποπτικό Πίνακα Κυκλοφορίας» για τη συστηματική καταγραφή της κυκλοφορίας, το οποίο συμπληρώνεται από τον Σταθμάρχη κατά το διάστημα των ωρών της υπηρεσίας του, σύμφωνα με τις αναγραφόμενες οδηγίες στο σχετικό έντυπο.

938. Κενή

939. Κενή.

