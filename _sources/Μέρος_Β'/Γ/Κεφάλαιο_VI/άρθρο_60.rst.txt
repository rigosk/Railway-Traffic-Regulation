
Άρθρο 60 - Στοιχεία τα οποία χαρακτηρίζουν τη σύνθεση μιας αμαξοστοιχίας.
=========================================================================

575. Με τον όρο **σύνθεση αμαξοστοιχίας** χαρακτηρίζεται το σύνολο του τροχαίου υλικού εν γένει που απαρτίζει την αμαξοστοιχία με την εξαίρεση των κινητήριων μονάδων οι οποίες χρησιμοποιούνται για την κίνησή της. 

.. _576:

576. Τα στοιχεία που χαρακτηρίζουν τη σύνθεση μιας αμαξοστοιχίας είναι τα ακόλουθα: 

	α. το σύνολο του αριθμού των αξόνων των οχημάτων και των κινητήριων μονάδων (όχι των εν ενεργεία). 
	
	β. το άθροισμα του μήκους μεταξύ συγκρουστήρων των οχημάτων και ψυχρών κινητήριων μονάδων το οποίο και καλείται μήκος της σύνθεσης. Το άθροισμα του μήκους της σύνθεσης και του μήκους των εν υπηρεσία κινητήριων μονάδων ονομάζεται μήκος της αμαξοστοιχίας. 

	γ. το συνολικό βάρος της σύνθεσης, χαρακτηριζόμενο ως **φορτίο** της αμαξοστοιχίας καθώς και το ελκόμενο βάρος από καθέναν συνδετήρα. 

	δ. το είδος που απαρτίζει τη σύνθεση του τροχαίου υλικού (κατασκευαστικά χαρακτηριστικά, κατάσταση, τύπος). 

	ε. η διάταξη των οχημάτων στη σύνθεση. 
