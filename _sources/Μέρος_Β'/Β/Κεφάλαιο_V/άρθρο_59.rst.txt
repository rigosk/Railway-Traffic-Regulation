
Άρθρο 59 - Ελιγμοί με τα χέρια και ρυμουλκά.
============================================

.. Caution:: 

	Οι διατάξεις του κεφαλαίου V συμπληρώθηκαν με το :ref:`άρθρο 6, Κεφάλαιο Ι, Παράρτημα ΙΙΙ <art6_annexxiiib>`.

567. Οι ελιγμοί με τα χέρια συνίστανται στην ώθηση των οχημάτων με τους βραχίονες ή τους ώμους ή μοχλούς.

568. Απαγορεύεται η έλξη των οχημάτων με τα χέρια από την μετωπική δοκό ούτως ώστε το όχημα να ακολουθεί τον έλκοντα υπάλληλο.

569. Απαγορεύεται η ώθηση των οχημάτων με τα χέρια από τους προσκρουστήρες.

570. Απαγορεύεται το να στέκεται κανείς μεταξύ δύο οχημάτων που βρίσκονται εν κινήσει και να τα ωθεί από τη θέση αυτή.

571. Κατά τους ελιγμούς με ρυμουλκό, τα οχήματα προσδένονται με μακριά σχοινιά ή αλυσίδες, το δε ρυμουλκό κινείται κατά το δυνατόν έξω από τη γραμμή επί της οποίας σύρονται τα οχήματα.

572. Η πέδηση των οχημάτων κατά τους ελιγμούς με τα χέρια και ρυμουλκά εξασφαλίζεται, όπως ακριβώς και στην περίπτωση της κίνησης ελεύθερων οχημάτων κατά τους ελιγμούς με προώθηση ή μέσω κεκλιμένων γραμμών.

573. Κατά την εκτέλεση ελιγμών με τα χέρια και ρυμουλκά πρέπει να υπάρχουν πάντοτε πρόχειρα προς χρήση πέδιλα στάθμευσης εφόσον τα κινούμενα οχήματα δεν έχουν χειριζόμενη πέδη.

574. Κατά την κίνηση των οχημάτων πλησίον κρηπιδωμάτων, αποθηκών, αμαξοστασίων κτλ., οι ωθούντες με τους βραχίονες υπάλληλοι και τα ρυμουλκά δεν πρέπει να βρίσκονται προς το μέρος των εγκαταστάσεων αυτών. 
