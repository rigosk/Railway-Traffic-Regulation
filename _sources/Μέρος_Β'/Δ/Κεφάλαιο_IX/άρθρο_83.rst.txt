
Άρθρο 83 - Τίτλος αμαξοστοιχίας
===============================

859. Έκαστη αμαξοστοιχία χαρακτηρίζεται από τον τίτλο της, ο οποίος εξαρτάται από την κατηγορία στην οποία αυτή υπάγεται, αναλόγως των κατατάξεων των άρθρων :doc:`79 <άρθρο_79>`, :doc:`80 <άρθρο_80>`, :doc:`81 <άρθρο_81>` και :doc:`82 <άρθρο_82>` και αποτελείται:

860. α. προκειμένου περί τακτικής αμαξοστοιχίας, μόνο από τον αριθμό του δρομολογίου επί του οποίου κυκλοφορεί. Εάν αμαξοστοιχία τακτική κυκλοφορεί συνεπεία ειδικής διαταγής με σειρά προτεραιότητας διαφορετική της καθοριζόμενης στο :doc:`άρθρο 80 <άρθρο_80>`, τότε δίπλα στον αριθμό σημειώνεται και η σειρά.

861. β. προκειμένου περί προαιρετικής, απλής ειδικής ή τακτικής περιοδικής αμαξοστοιχίας η οποία κυκλοφορεί σε άλλες ημέρες από τις οριζόμενες στα δρομολόγια, από τον αριθμό του δρομολογίου, της σειράς και ένδειξης δηλωτικής της χρησιμοποίησης της, π.χ. «αμαξ. 705 σειράς Β στρατιωτική». Εάν κάποια αμαξοστοιχία δεν πρόκειται να κυκλοφορήσει, παρά μόνο επί τμήματος της διαδρομής στην οποία εκτείνεται το δρομολόγιό της, τότε, δίπλα στον ανωτέρω τίτλο, αναφέρεται και ο αρχικός και τελικός Σταθμός της όπως ορίζεται στην παρ. 862.

862. γ. προκειμένου περί ελεύθερης ειδικής αμαξοστοιχίας, από το στοιχείο της, τους ακραίους Σταθμούς της διαδρομής της, της σειράς και ένδειξης δηλωτικής της χρησιμοποίησης της, π.χ. «Αμαξ. Μ. Πειραιώς - Οινόης σειράς Ζ εμπορική». Προκειμένου περί αμαξοστοιχιών Έργων, ως ακραίοι Σταθμοί νοούνται οι ακραίοι Σταθμοί του τμήματος επί του οποίου θα εκτελέσει διαδρομές η αμαξοστοιχία. 
