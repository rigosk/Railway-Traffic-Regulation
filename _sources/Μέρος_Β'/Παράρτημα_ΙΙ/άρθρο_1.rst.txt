
ΑΡΘΡΟ 1 - ΟΡΙΣΜΟΙ, ΕΚΤΑΣΗ ΕΦΑΡΜΟΓΗΣ ΤΟΥ ΠΑΡΑΡΤΗΜΑΤΟΣ
====================================================


1. Ως **διπλή γραμμή** χαρακτηρίζεται το ζεύγος δύο παραλλήλων γραμμών, που εκτείνονται μεταξύ διαδοχικών σταθμών και μέσα σ' αυτούς, και, στη κάθε μία από τις οποίες, η κίνηση των αμαξοστοιχιών γίνεται κανονικά κατά μία μόνο σταθερή κατεύθυνση.

2. Οι γραμμές που αποτελούν τη διπλή γραμμή, καλούνται **γραμμές κατεύθυνσης**.

3. Στα τμήματα διπλής γραμμής οι αμαξοστοιχίες κυκλοφορούν από δεξιά προς τα αριστερά για παρατηρητή, που στέκεται στο μεταξύ των δύο γραμμών χώρο με τα νώτα στραμμένα προς τη μια γραμμή και παρατηρεί αμαξοστοιχία που κυκλοφορεί στην άλλη γραμμή. Η κυκλοφορία των αμαξοστοιχιών με την έννοια αυτή ονομάζεται **κανονική κυκλοφορία**.

4. Η κυκλοφορία αμαξοστοιχίας σε μια γραμμή με αντίθετη της κανονικής κατεύθυνση ονομάζεται **αντίθετη κυκλοφορία** ή λέγεται ότι η αμαξοστοιχία κυκλοφορεί **αντίθετα**.

.. _par5_art1_parartimaii:

5. Η γραμμή προς την οποία βλέπει ο παρατηρητής αμαξοστοιχία να κυκλοφορεί, σύμφωνα με αυτά που ορίζονται στην παραπάνω παράγραφο 3, ονομάζεται **γραμμή κανονικής κατεύθυνσης**, εκείνη δε η γραμμή, που βρίσκεται πίσω του παρατηρητή, ονομάζεται **γραμμή αντίθετης κατεύθυνσης**, ως προς την κατεύθυνση της αμαξοστοιχίας αυτής που κυκλοφορεί.

.. _par6_art1_parartimaii:

6. Με υπηρεσιακή διαταγή ορίζονται τα τμήματα κυκλοφορίας της διπλής γραμμής.

.. _par7_art1_parartimaii:

7. Η διασταύρωση, που γίνεται στη διπλή γραμμή, μεταξύ του αρχικού και τελικού σταθμού του τμήματος, δύο αμαξοστοιχιών, οι οποίες κυκλοφορούν, η κάθε μια, στην κανονική τους γραμμή, ονομάζεται **συνάντηση**.

8. **Αρχικός σταθμός** του τμήματος διπλής γραμμής ονομάζεται εκείνος των ακραίων σταθμών από τον οποίο η αμαξοστοιχία μπαίνει στη διπλή γραμμή. **Τελικός σταθμός** δε, εκείνος από τον οποίο η αμαξοστοιχία βγαίνει από το τμήμα της διπλής γραμμής

9. Ο ένας από τους ακραίους σταθμούς του τμήματος διπλής γραμμής χαρακτηρίζεται ως **Πρωτεύων σταθμός**.

10. Όλες οι διατάξεις του Γενικού Κανονισμού Κυκλοφορίας και Ελιγμών (ΓΚΚ) ισχύουν σ' όλα τα τμήματα διπλής γραμμής, πλην εκείνων των διατάξεων, που σημειώνονται, ως εξαιρούμενες στο παρόν Παράρτημα.

11. Οι διατάξεις του παρόντος Παραρτήματος, που τροποποιούν ή συμπληρώνουν το ΓΚΚ, ισχύουν μόνο στα τμήματα διπλής γραμμής (§6), πλην όσων τμημάτων ορίζεται πως εφαρμόζεται το :doc:`Παράρτημα ΙΙΙ του Μέρους Β΄ <../Παράρτημα_ΙΙΙ/index>` του ΓΚΚ.
