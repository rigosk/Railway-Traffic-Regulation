


Άρθρο 68 - Πίνακες πέδησης και χρήση αυτών.
===========================================

687. Το **αναγκαίο ποσοστό πέδησης** ούτως ώστε μια αμαξοστοιχία να επιτύχει την ακινητοποίηση της εντός του μήκους πέδησης, δίδεται στους πίνακες πέδησης. Το αναγκαίο αυτό ποσοστό δίδεται σε συνάρτηση της εκάστοτε χαρακτηριστικής κατωφέρειας και μέχρι μίας ανώτατης ταχύτητας. Απαγορεύεται η επέκταση των τιμών πέραν της ανώτατης ταχύτητας, ακόμα και αν μια αμαξοστοιχία διαθέτει μεγαλύτερο ποσοστό πέδησης από τα αναγραφόμενα για την ανώτατη αυτή ταχύτητα.

688. Οι πίνακες αυτοί ισχύουν για τις κατωφέρειες και τα οριζόντια τμήματα. Για την κίνηση σε ανωφερικό τμήμα το αναγκαίο ποσοστό πέδησης προκύπτει ως το μέγιστο των ακόλουθων τιμών:
	
	- Το αναγκαίο ποσοστό πέδησης για κίνηση σε οριζόντιο τμήμα, με τη μέγιστη ταχύτητα που προβλέπεται για την κίνηση της αμαξοστοιχίας στο εξεταζόμενο ανωφερικό τμήμα.

	- Το αναγκαίο ποσοστό πέδησης που προκύπτει από την παραδοχή ότι η αμαξοστοιχία κινείται με ταχύτητα 20km/h σε κατωφέρεια, με κλίση ίση αριθμητικά με την ανωφερική κλίση του εξεταζόμενου τμήματος.

689. Οι ακόλουθοι πίνακες αριθμ. 1, 2 και 3 δίνουν τα αναγκαία ποσοστά πέδησης για τις κατηγορίες πέδησης G και P/R ανάλογα με τη χαρακτηριστική κατωφέρεια και την ταχύτητα. Οι πίνακες 1, 2 και 3 δίνονται ξεχωριστά για μήκος πέδησης 400m, 700m και 1200m αντίστοιχα.



Αναγκαία Ποσοστά Πέδησης Αμαξοστοιχιών, σε τμήματα με μήκος πέδησης 400 μέτρων
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

.. figure:: images/pinakas1.png
   :alt: Αναγκαία Ποσοστά Πέδησης Αμαξοστοιχιών, σε τμήματα με μήκος πέδησης 400 μέτρων

   Πίνακας 1 - Αναγκαία Ποσοστά Πέδησης Αμαξοστοιχιών, σε τμήματα με μήκος πέδησης 400 μέτρων


Αναγκαία Ποσοστά Πέδησης Αμαξοστοιχιών, σε τμήματα με μήκος πέδησης 700 μέτρων
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^
.. figure:: images/pinakas2.png
   :scale: 60%
   :alt: Αναγκαία Ποσοστά Πέδησης Αμαξοστοιχιών, σε τμήματα με μήκος πέδησης 700 μέτρων

   Πίνακας 2a - Αναγκαία Ποσοστά Πέδησης Αμαξοστοιχιών, σε τμήματα με μήκος πέδησης 700 μέτρων

.. figure:: images/pinakas2_2.png
   :scale: 60%
   :alt: Αναγκαία Ποσοστά Πέδησης Αμαξοστοιχιών, σε τμήματα με μήκος πέδησης 700 μέτρων

   Πίνακας 2b - Αναγκαία Ποσοστά Πέδησης Αμαξοστοιχιών, σε τμήματα με μήκος πέδησης 700 μέτρων


Αναγκαία Ποσοστά Πέδησης Αμαξοστοιχιών, σε τμήματα με μήκος πέδησης 1200 μέτρων
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

.. figure:: images/pinakas3.png
   :scale: 60%
   :alt: Αναγκαία Ποσοστά Πέδησης Αμαξοστοιχιών, σε τμήματα με μήκος πέδησης 1200 μέτρων

   Πίνακας 3a - Αναγκαία Ποσοστά Πέδησης Αμαξοστοιχιών, σε τμήματα με μήκος πέδησης 1200 μέτρων

.. figure:: images/pinakas3_2.png
   :scale: 60%
   :alt: Αναγκαία Ποσοστά Πέδησης Αμαξοστοιχιών, σε τμήματα με μήκος πέδησης 1200 μέτρων

   Πίνακας 3b - Αναγκαία Ποσοστά Πέδησης Αμαξοστοιχιών, σε τμήματα με μήκος πέδησης 1200 μέτρων




690. Οι πίνακες αυτοί χρησιμοποιούνται:

	- κατά τον υπολογισμό και την κατάρτιση των δρομολογίων αμαξοστοιχιών ταχύτητας ως **160km/h**, στα τμήματα όπου η αμαξοστοιχία δεν προβλέπεται να κινείται με χρήση συστήματος ETCS,

	- στις περιπτώσεις όπου αμαξοστοιχία μη εξοπλισμένη με σύστημα ETCS ή αμαξοστοιχία με το σύστημα ETCS εκτός λειτουργίας αναγγείλει την ανεπάρκεια ποσοστού πέδησης. 
