
Άρθρο 104 - Σταθμοί με μη συνεχή υπηρεσία. Λήξη και ανάληψη της υπηρεσίας τους 
==============================================================================

1037. Οι Σταθμοί οι οποίοι, όσον αφορά την κυκλοφορία των αμαξοστοιχιών, δεν έχουν συνεχή υπηρεσία καθ' όλο το εικοσιτετράωρο, αποσύρονται από την υπηρεσία ή αναλαμβάνουν υπηρεσία παρεμβαλλόμενοι μεταξύ των εν ενεργεία Σταθμών σύμφωνα με τις κάτωθι διατάξεις. 

Α. Λήξη υπηρεσίας Σταθμού
^^^^^^^^^^^^^^^^^^^^^^^^^

1038.  Πριν να αποσυρθεί κάποιος Σταθμός από την υπηρεσία σύμφωνα με τον Πίνακα ωρών υπηρεσίας πρέπει: 

	α.- όλες οι αμαξοστοιχίες για τις οποίες έχει γίνει αγγελία για επικείμενη αποστολή από τους αμέσως εκατέρωθεν εν ενεργεία Σταθμούς, πριν τη λήξη της υπηρεσίας του σταθμού αυτού ή των σταθμών που διατάχθηκαν ειδικώς να αναμείνουν την άφιξη, θα πρέπει να έχουν αφιχθεί στο σταθμό αυτόν. 

	β.- Όλες οι αμαξοστοιχίες οι οποίες αναχώρησαν εξ αυτού και οι οποίοι ειδικώς διατάχθηκαν να αναμείνουν την άφιξη στον επόμενο εν ενεργεία Σταθμό να έχουν αφιχθεί στο σταθμό αυτόν. 

	γ.- Οι ανωτέρω δύο όροι να πληρούνται και σε όλες τις αμαξοστοιχίες οι οποίες ειδικώς διατάχθηκαν να εξασφαλίσουν την κυκλοφορία στον συγκεκριμένο Σταθμό. 

1039. Ο αποσυρόμενος Σταθμάρχης αφού βεβαιωθεί ότι οι ανωτέρω περιορισμοί πληρούνται, προβαίνει ο ίδιος ή διά των οργάνων του στις εξής ενέργειες: 

	α.- εξασφαλίζει την ακινησία των οχημάτων των σταθμευμένων επί των γραμμών του, μέσω της σύνδεσής τους με άλλα οχήματα, της σύσφιγξης των τροχοπεδών ή της τοποθέτησης κινητών πεδίλων στους τροχούς τους,

	β.- τοποθετεί τις ανασταλτικές πλάκες των ορίων αποστάσεως, 

	γ.- στρέφει προς την κύρια γραμμή όλες τις αλλαγές τροχιάς οι οποίες συνδέονται μέσω αυτής, ασφαλίζοντάς τις μέσω των ασφαλιστικών συσκευών, 

	δ.- φροντίζει ώστε τα σήματα κάλυψης του Σταθμού να βρίσκονται στη θέση την οποία προβλέπει ο Κανονισμός Σημάτων, 

	ε.- επιδίδει στους εκατέρωθεν εν ενεργεία Σταθμούς το ακόλουθο τηλεγράφημα: 

	.. admonition:: Κείμενο Τηλεγραφήματος

		Τελευταίες αναχώρησαν από εδώ οι αμαξ. ……………

		Εξασφαλίζοντας ελεύθερη διέλευση αμαξ. μέσω του Σταθμού μου, αποσύρομαι. 

		(Υπογραφή Σταθμάρχη). 

	Στην ειδική περίπτωση κατά την οποία αποσυρόμενος σταθμός εξασφαλίζει υπηρεσία γραμμής διακλάδωσης (Βλέπε :ref:`παράγραφο 983.1 <983_1>` ), η διατύπωση του τηλεγραφήματος απόσυρσης του πιο πάνω εδαφίου ε, που δεν απευθύνεται στο συνδετικό σταθμό της διακλάδωσης θα έχει ως εξής: 

	.. admonition:: Κείμενο Τηλεγραφήματος

		Τελευταία αμαξ. προς συνδετικό σταθμό ……………… ή …………… αναχώρησε ώρα ……… 

		Στη διακλάδωση δεν κυκλοφορεί άλλη αμαξοστοιχία. 

		Εξασφάλισα ελεύθερη διέλευση μέσω του σταθμού μου και αποσύρομαι. 

	ζ.- αποκαθιστά την ελεύθερη τηλεγραφική επικοινωνία μεταξύ των εκατέρωθεν Σταθμών και αποσύρεται. 

Β. Ανάληψη υπηρεσίας Σταθμού
^^^^^^^^^^^^^^^^^^^^^^^^^^^^

1040.- Ούτως ώστε ένας Σταθμός να αναλάβει υπηρεσία η οποία θα παρεμβάλλεται μεταξύ των εν ενεργεία Σταθμών προβαίνει στις εξής ενέργειες: 

	α.- καλεί διαδοχικά τους αμέσως εκατέρωθεν εν ενεργεία Σταθμούς και απευθύνει σε αυτούς το ακόλουθο τηλεγράφημα:

	.. admonition:: Κείμενο Τηλεγραφήματος 

		Αναλαμβάνω υπηρεσία. 

		Κοινοποιήστε την κατάσταση κυκλοφορίας. 

		(Υπογραφή Σταθμάρχη). 

	Έκαστος Σταθμός στον οποίο απευθύνεται το τηλεγράφημα αυτό απαντά ως εξής: 

	.. admonition:: Κείμενο Τηλεγραφήματος
	
		Τελευταία αναχώρησε από εδώ η αμαξ. ……………… τελευταία έχει αφιχθεί η αμαξ. ……………… 

		(Υπογραφή Σταθμάρχη)

	Οι αμαξοστοιχίες τις οποίες αναφέρει το παραπάνω τηλεγράφημα είναι η τελευταία, η οποία αναχώρησε κατευθυνόμενη προς τον αναλαμβάνοντα υπηρεσία Σταθμό και η τελευταία αφιχθείσα, προερχομένη από τον Σταθμό αυτόν. Εκ της συγκρίσεως των τηλεγραφημάτων αυτών των δύο εκατέρωθεν Σταθμών, ο αναλαμβάνων υπηρεσία πληροφορείται εάν κάποια αμαξοστοιχία βρίσκεται σε πορεία σε τμήματα εκατέρωθεν της κύριας γραμμής. 

	β.- αποκαθιστά στην κανονική τους θέση τα σήματα κάλυψης του Σταθμού, 

	γ.- διευθετεί τις αλλαγές τροχιάς οι οποίες βρίσκονται στην κύρια γραμμή σύμφωνα με τις ισχύουσες οδηγίες, 

	δ.- καλεί τον πρωτεύοντα Σταθμό του Τμήματος κυκλοφορίας και ζητεί να του μεταβιβασθούν οι τηλεγραφικές εγκύκλιοι ή διαταγές οι οποίες απευθύνονται σε αυτόν. Εάν ουδεμία τέτοια εγκύκλιος ή διαταγή υπάρχει προς μεταβίβαση, ο πρωτεύων Σταθμός το επιβεβαιώνει μέσω καταχωρισμένου τηλεγραφήματος. 

