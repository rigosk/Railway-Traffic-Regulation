
ΚΕΦΑΛΑΙΟ IΙΙ 
############

ΒΛΑΒΕΣ ‐ ΑΝΩΜΑΛΙΕΣ ΣΤΟ ΣΥΣΤΗΜΑ ΣΗΜΑΤΟΔΟΤΗΣΗΣ
============================================
.. |nbsp| raw:: html

   &nbsp;

ΑΡΘΡΟ 17 - ΒΛΑΒΕΣ
-----------------

118. Ώς  βλάβη  των  φωτοσημάτων  χαρακτηρίζεται  η  λόγω ατυχήματος  ή  εκτέλεσης  έργων  διαρρύθμισης  ή τροποποίησης ή άλλης αιτίας

	α)  Σβέση φωτοσήματος, οπότε η ένδειξή  του  ταυτίζεται με αυτή του κλειστού σήματος ή

	β)  Παραμονή  φωτοσήματος  στην  «κλειστή»  ένδειξη,  λόγω αδυναμίας επαναφοράς του στην «ανοικτή» ένδειξη.

ΑΡΘΡΟ 18 - ΑΝΑΓΓΕΛΙΑ ΒΛΑΒΗΣ ΦΩΤΕΙΝΗΣ ΣΗΜΑΤΟΔΟΤΗΣΗΣ
--------------------------------------------------

119. Στην  περίπτωση  βλάβης  των  εγκαταστάσεων  ΕΗΣΑ, εγκαταστάσεων  και  φωτοσημάτων  σταθμού,  η  οποία παρακωλύει  αμέσως  την  κυκλοφορία,  ο  χειριστής  ειδοποιεί περί τούτου μέσω τηλεγραφήματος :

	α)  το αρμόδιο τμήμα συντηρήσεως της Ε.Η.Σ.Α.,

	β)  τους εκατέρωθεν εν υπηρεσία σταθμούς,

	γ)  τους ακραίους σταθμούς του τμήματος,

	δ)  την Επιθεώρηση Κυκλοφορίας,

	ε)  το Τμήμα Γραμμής,

	στ)  την Υπηρεσία Διανομής και

	ζ)  τις Κεντρικές Υπηρεσίες Κυκλοφορίας και Γραμμής.

120. Η  αποκατάσταση  της  βλάβης  αναφέρεται  από  τον  χειριστή προς ειδοποιηθέντες περί της βλάβης που παρατέθηκαν στην §119.

121. Για  την  εκτέλεση  οποιασδήποτε  εργασίας  που  επιβάλλει  την διακοπή  λειτουργίας  μίας  ή  περισσότερων  εγκαταστάσεων του  συστήματος  ηλεκτρικής  σηματοδοτήσεως  και  των συστημάτων  ασφαλείας,  ό  προς  τούτο  εντεταλμένος υπάλληλος οφείλει να ειδοποιήσει τηλεγραφικώς,

	α)  τις Υπηρεσίες Κυκλοφορίας και Γραμμής

	β)  τα  Τμήματα  Γραμμής  και  το  αρμόδιο  Τμήμα Συντηρήσεως της Ε.Η.Σ.Α.

	γ)  την Επιθεώρηση Κυκλοφορίας

	δ)  όλους  τους σταθμούς  του σηματοδοτούμενου  τμήματος της διπλής γραμμής.

122. To  πέρας  των  εργασιών  και  η  αποκατάσταση,  αγγέλλονται από  τον  υπάλληλο  που  εκτέλεσε  την  εργασία  μέσω τηλεγραφήματος  προς  τους  ίδιους  αποδέκτες  που  είχαν ειδοποιηθεί  για  τη  διακοπή.  Το  τηλεγράφημα  αυτό,  προ  της αποστολής  του,  επιβεβαιώνει  με  την  υπογραφή  του  ο χειριστής  του  σταθμού  στον  οποίον  επιβλήθηκε  η  διακοπή λειτουργίας της Ε.Η.Σ.Α.

123. Όποτε παρίσταται ανάγκη θέσης εκτός λειτουργίας μερικώς ή ολικώς  των  εγκαταστάσεων  ηλεκτρικής  σηματοδότησης σταθμού,  με  σκοπό  την  εκτέλεση  έργων  συμπλήρωσης  ή τροποποίησης ή επέκτασης ή κατάργησης ή εκτέλεσης έργων γραμμής,  που έχουν ως  συνέπεια  ή  μη  την  παρακώλυση  της ηλεκτρικής  σηματοδότησης,  η  αρμοδία  Υπηρεσία  Γραμμής καταρτίζει  εγκαίρως,  και  με  το  σύμφωνο  της  Υπηρεσίας Κυκλοφορίας, το πρόγραμμα των έργων. Βάσει  του  προγράμματος  αυτού,  η  αρμοδία  Υπηρεσία Κυκλοφορίας εκδίδει οδηγίες που κοινοποιούνται:

	α)  στους σταθμούς του υπ' όψιν τμήματος

	β)  στους αρχικούς σταθμούς αμαξοστοιχιών

	γ)  την Υπηρεσία Διανομής και

	δ)  στο  αρμόδιο  Τμήμα  Γραμμής  και  στο  αρμόδιο  Τμήμα Συντήρησης της Ε.Η.Σ.Α.

  Με τις οδηγίες αυτές καθορίζονται :

	α)  ο  χρόνος  έναρξης  και  πιθανής  λήξης  της  διακοπής λειτουργίας τού συστήματος,

	β)  ο  τρόπος  εξασφάλισης  και  ρύθμισης  της  κυκλοφορίας κατά τον χρόνο της διακοπής,

	γ) κάθε άλλη αναγκαία οδηγία. Η  επί  μέρους  έναρξη  φάσεων  εργασιών,  η  λήξη  ως  και  η οριστική  αποπεράτωσή  τους  αγγέλονται  τηλεγραφικά  στους ειδοποιηθέντες περί της διακοπής.

ΑΡΘΡΟ 19 - ΕΙΔΙΚΕΣ ΑΝΩΜΑΛΙΕΣ ΚΑΙ ΑΡΣΗ ΑΥΤΩΝ
-------------------------------------------

124. Όταν η κατάληψη ενός τμήματος, δεν αρθεί για οποιοδήποτε λόγο, οπότε το φωτόσημα της αρχής του τμήματος παραμένει κλειστό επιδεικνύεται στον τοπικό πίνακα χειρισμού το τμήμα ως κατειλημμένο με κατάλληλη χρωματική ένδειξη. 

125. Ο χειριστής ο οποίος αντιλαμβάνεται από την αλληλουχία των καταλήψεων  επί  του  τοπικού  πίνακα  πως  τμήμα  παραμένει ανεξήγητα  κατειλημμένο,  ενώ  η  αμαξοστοιχία  συνεχίζει  να καταλαμβάνει και τα επόμενα τμήματα αποκλεισμού ενεργεί όπως προβλέπεται στην §1157 του Άρθρου 115 του ΓΚΚ.

126. Στην  περίπτωση  όπου  διαπιστωθεί  πως,  κατόπιν  των ενεργειών  που  ορίστηκαν  στην  §125,  πρόκειται  περί διάσπασης,  ακολουθούνται  από  το  προσωπικό  σταθμών  και σιδηροδρομικών  επιχειρήσεων  τα  οριζόμενα  στο  Άρθρο  128 του ΓΚΚ . 

127. Στην  περίπτωση  όπου  διαπιστωθεί,  κατόπιν  των  ενεργειών που  ορίστηκαν  στην  παράγραφο  125,  πως  η  αμαξοστοιχία είναι ακέραια, τότε:

	α)  Εάν  το  τμήμα  αποκλεισμού  διαθέτει  ανίχνευση  μέσω συστήματος  μετρητών  αξόνων,  γίνεται  επαναφορά  από τον χειριστή ή από τους εκατέρωθεν χειριστές ή από τον Κεντρικό  Χειριστή  κατά  περίπτωση,  για  την  επαναφορά των μετρητών («reset»). Η επαναφορά απαιτεί δύο στάδια: 

		ι)  Ο  χειριστής  ή  χειριστές  προβαίνουν  στις κατάλληλες ενέργειες επί των πινάκων τους για την έναρξη  της  επαναφοράς.  Η  πρώτη  αμαξοστοιχία που  θα  διέλθει  από  το  τμήμα  αυτό,  λαμβάνει εντολή  μέσω  Υποδ.  Αρ. 1036α   για  πορεία  εν  όψει επί  του  τμήματος  τούτου.  Τα  σήματα  που καλύπτουν  το  τμήμα,  είτε  αυτόματα  είτε  με χειρισμό του σταθμάρχη κρατούνται κλειστά.

		ιι)  Εάν κατά  τη διέλευση  της αμαξοστοιχίας  τελικά  το τμήμα  απελευθερωθεί,  τότε  η  επαναφορά  έχει ολοκληρωθεί,  τα  σήματα  που  καλύπτουν  το  υπ’ όψιν  τμήμα  ανοίγουν  και   οι  επόμενες αμαξοστοιχίες διέρχονται κανονικά. Εάν  η  επαναφορά  των  μετρητών  («reset»)  αποτύχει,  η παραμονή  του  τμήματος  ως  κατειλημμένου καταγράφεται  ως  βλάβη  και  αγγέλλεται  όπως  ορίζεται στην  §119.  Οι  σταθμάρχες  στην  περίπτωση  αυτή εφαρμόζουν  για  όλες  τις  αμαξοστοιχίες  τα  οριζόμενα στην §125.

	β)  Εάν  το  τμήμα  αποκλεισμού  διαθέτει  ανίχνευση  μέσω συστήματος  κυκλωμάτων  γραμμής,  η  παραμονή  του τμήματος ως κατειλημμένου καταγράφεται ως βλάβη και αγγέλλεται  όπως  ορίζεται  στην  §119.  Οι  σταθμάρχες στην  περίπτωση  αυτή  εφαρμόζουν  για  όλες  τις αμαξοστοιχίες τα οριζόμενα στην §125. 

128. Στην  περίπτωση  όπου  δεν  αίρεται  η  κατάληψη  τμήματος αποκλεισμού  στο  οποίο  περιλαμβάνεται  αλλαγή  τροχιάς,  οι ενέργειες των §§126‐127 ισχύουν μόνο στην περίπτωση όπου από  τις  ενδείξεις  του  τοπικού  πίνακα  χειρισμού διαπιστώνεται πως η αλλαγή είναι ασφαλισμένη. Στην περίπτωση όπου πλέον της παραμονής του τμήματος ως κατειλημμένου,  προκύπτει  πως  από  τις  ενδείξεις  του  πίνακα χειρισμού η αλλαγή δεν είναι ασφαλισμένη τότε:

	α)  Αποστέλλεται  κλειδούχος  ο  οποίος  προβαίνει  σε χειρισμό  της  αλλαγής  με  χειροστρόφαλο  μέχρι  αυτή  να ασφαλίσει, και παραμένει επί της αλλαγής προκειμένου να  προβεί  σε  φύλαξη  κατά  τη  διέλευση  της αμαξοστοιχίας ή 

	β)  Η  αλλαγή  καθηλώνεται  με  χρήση  αρπάγης  στην κατάλληλη  θέση  για  τη  διέλευση  των  αμαξοστοιχιών (ευθεία ή παρακαμπτήριο).

Εάν  δεν  είναι  δυνατή  η  τήρηση  των  προϋποθέσεων  των εδαφίων α) ή β), τότε:

	γ)  Εφόσον  η  αμαξοστοιχία  πρόκειται  να  διέλθει  μέσω  της αλλαγής  με  διέλευση  από  πτέρνα,  δίνεται  εντολή  στο Μηχανοδηγό  από  τον  Χειριστή  για  διέλευση  από  την αλλαγή  με  προσοχή,  μέσω  Υποδ.  Αρ. 1001  με  το  εξής κείμενο: 

	.. admonition:: Κείμενο Υποδ. 1001
	
		«Στην  αλλαγή  στο  ΧΣ…………………  του  σταθμού…………………  (ή  την  αλλαγή εξόδου, εισόδου  του ΣΣ…………………∙ επιλέγεται η προσφορότερη διατύπωση) σταθμεύστε προ αυτής και ελέγξτε τη θέση της. Εάν είναι στραμμένη προς λανθασμένη κατεύθυνση παραμείνετε  στο  σημείο  και  ενημερώστε,  διαφορετικά προχωρήστε με βήμα πεζού επί της αλλαγής»

	δ)  Εάν η αμαξοστοιχία πρόκειται να διέλθει μέσω αλλαγής με διέλευση κατ’ αιχμήν,  τότε η αμαξοστοιχία κρατείται σταθμευμένη  μέχρι  να  εκπληρωθούν  οι  προϋποθέσεις των εδαφίων α) ή β). 

  Σε  κάθε  περίπτωση  ειδοποιούνται  τα  αρμόδια  τμήματα Γραμμής  και  Σηματοδότησης  προκειμένου  να  επιληφθούν από κοινού για το πρόβλημα της αλλαγής τροχιάς.

129. κενό.

ΑΡΘΡΟ 20 - ΚΥΚΛΟΦΟΡΙΑ ΑΜΑΞΟΣΤΟΙΧΙΩΝ ΕΠΙ ΔΙΠΛΗΣ ΓΡΑΜΜΗΣ ΣΕ ΠΕΡΙΠΤΩΣΗ ΒΛΑΒΗΣ Η ΑΝΩΜΑΛΙΑΣ ΤΩΝ ΦΩΤΟΣΗΜΑΤΩΝ
------------------------------------------------------------------------------------------------------

130. |nbsp|

	α)  Εάν μια αμαξοστοιχία συναντήσει κλειστό φωτόσημα σε σταθμό  ή  σε  ενδιάμεση  θέση  αποκλεισμού,  σταθμεύει προ  του φωτοσήματος  τούτου και αναμένει επί χρονικό διάστημα τουλάχιστον δύο λεπτών. Εάν  και  μετά  την  παρέλευση  του  χρόνου  αυτού  δεν αρθεί  ο  αποκλεισμός  του  ως  άνω  τμήματος,  τότε  ο Μηχανοδηγός  της  αμαξοστοιχίας  ειδοποιεί  κατά περίπτωση, τον χειριστή του επομένου σταθμού κατά τη φορά  της  αμαξοστοιχίας  ή  τον  κεντρικό  χειριστή χρησιμοποιώντας  είτε  το  τηλέφωνο  του  φωτοσήματος είτε το ασύρματο μέσο με το οποίο είναι εφοδιασμένη η αμαξοστοιχία προκειμένου να λάβει οδηγίες.

	β)  Στις  περιπτώσεις  όπου  είναι  αδύνατο  το  άνοιγμα  των φωτοσημάτων, τότε εφαρμόζονται από τους σταθμάρχες και  το  προσωπικό  αμαξοστοιχιών  οι  προβλέψεις  των Άρθρων  121 (§§1215‐1218)  και  122 (§§1226‐1228)  του ΓΚΚ. 

	γ)  Στην  περίπτωση  κατά  την  οποία  η  αμαξοστοιχία συναντήσει  κλειστό  ή  βεβλαμμένο  φωτόσημα  και  είναι αδύνατον  να  συνεννοηθεί  με  τον  αρμόδιο  σταθμάρχη και το φωτόσημα αυτό διαθέτει ιστόσημα λευκό‐κίτρινο‐ λευκό‐κίτρινο‐λευκό, (Άρθρο  2  του  Παραρτ.  ΙΙΙ  του Κανονισμού  Σημάτων)  τότε  η  αμαξοστοιχία  μπορεί  να κινηθεί με πορεία εν όψει μέχρι το επόμενο φωτόσημα. Η κίνηση αυτή οφείλει να καταχωρίζεται κατάλληλα στο έντυπο του Άρ. 112 του ΓΚΚ.

131. κενό

132. κενό

133. Όποτε  τα  συστήματα  αποκλεισμού  ή  αλληλεξαρτήσεων σταθμών  έχουν  υποστεί  βλάβη  σε  ολόκληρο  το  μήκος  μιας γραμμής  κατεύθυνσης  ή  τμήματός  της,  οι  αμαξοστοιχίες  θα εξακολουθούν  να  κυκλοφορούν  επί  της  κανονικής  γραμμής κατεύθυνσης. 

  Με  διαταγή  της  Κεντρικής  Υπηρεσίας  Κυκλοφορίας,  αφού αξιολογηθεί η έκταση των βλαβών, ορίζει την κυκλοφορία στο επηρεαζόμενο  τμήμα  με  εφαρμογή  των  διατάξεων  του Παραρτήματος ΙΙ του ΓΚΚ. 

  Εφόσον  τα  συστήματα  αλληλεξαρτήσεων  κάποιων  εκ  των σταθμών δεν έχουν υποστεί βλάβη και η βλάβη αφορά μόνο τα  συστήματα  αποκλεισμού,  οι  χειριστές  τους  οφείλουν  να υποδέχονται την αμαξοστοιχία με άνοιγμα των φωτοσημάτων εισόδου  που  ελέγχουν.  Σε  διαφορετική  περίπτωση  τα φωτοσήματα  παραμένουν  κλειστά  και  εφαρμόζονται  για  την υπέρβασή τους οι σχετικές διατάξεις των Άρθρων 121 και 122 του ΓΚΚ.


