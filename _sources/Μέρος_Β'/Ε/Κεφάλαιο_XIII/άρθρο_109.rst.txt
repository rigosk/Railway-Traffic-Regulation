
Άρθρο 109 - Συνοδεία αμαξοστοιχίας
================================== 

1061. Οι αμαξοστοιχίες επιβατών και οι μεικτές αμαξοστοιχίες πρέπει να συνοδεύονται κατ’ αρχήν από έναν τουλάχιστον υπάλληλο, κατάλληλα πιστοποιημένο. Ο υπάλληλος ή οι υπάλληλοι αυτοί καλούνται «προσωπικό συνοδείας». 

1062.   α. Η στελέχωση των αμαξοστοιχιών επιβατών ή μεικτών γίνεται με μέριμνα και ευθύνη των Σιδηροδρομικών Επιχειρήσεων λαμβάνοντας υπόψη, πέραν των λειτουργικών αναγκών τους: 

	- την κατηγορία του δρομολογίου και το μέγεθος της σύνθεσης, 

	- τους διαθέσιμους αυτοματισμούς και εξοπλισμούς της αμαξοστοιχίας (π.χ. αυτοματισμοί θυρών, δυνατότητες επιτήρησης θυρών και θαλάμου επιβατών), 

	- τον φόρτο εργασίας που πρόκειται το προσωπικό να εκτελέσει, 

	- τα σχέδια έκτακτης ανάγκης που ο ΟΣΕ έχει κοινοποιήσει στις Σιδηροδρομικές Επιχειρήσεις για συγκεκριμένες θέσεις του Δικτύου (π.χ. Σήραγγες), 

	- τις προβλεπόμενες από το δρομολόγιο προς εκτέλεση κυκλοφοριακές διαδικασίες, οι οποίες -βάσει του παρόντος- απαιτούν ρητά την παρουσία προσωπικού συνοδείας για τη διεκπεραίωσή τους, δηλαδή τις διαδικασίες Ειδικής Διασταύρωσης, Ειδικής Ακολούθησης (Άρθρα 1, 2, 3, :doc:`Παράρτημα Α΄ του Κεφαλαίου ΧΙ <../../Δ/Κεφάλαιο_XI/Παράρτημα_Α'>` του παρόντος). 

   β. Αμαξοστοιχίες οι οποίες διαθέτουν κατάλληλο εξοπλισμό, εκτελούν βραχέα δρομολόγια (μέγιστης προγραμματισμένης διάρκειας στο δρομολόγιο περί τα 70 λεπτά) και κατά την πορεία τους δεν διέρχονται από θέσεις στις οποίες επιβάλλεται από τα σχέδια έκτακτης ανάγκης η στελέχωση με προσωπικό συνοδείας, δύνανται να μη στελεχώνονται με προσωπικό συνοδείας καθ’ όλη τη διαδρομή τους ή σε τμήμα της. 

   γ. Ειδικότερα για εμπορικές αμαξοστοιχίες οι οποίες πρόκειται να εκτελέσουν διαδικασία Εισαγωγής σε Σύμπλεγμα (άρθρο 3, :doc:`Παράρτημα Α΄ του Κεφαλαίου ΧΙ <../../Δ/Κεφάλαιο_XI/Παράρτημα_Α'>` του παρόντος), αυτές οφείλουν να στελεχώνονται με προσωπικό συνοδείας. 

1063. Σε σταθμούς που δεν είναι εξοπλισμένοι με σύστημα ηλεκτρικής σηματοδότησης, αφού η αμαξοστοιχία σταθμεύσει, το προσωπικό συνοδείας -εφόσον αυτό διατίθεται- και κατόπιν προφορικού αιτήματος του Σταθμάρχη: 

	α. οφείλει να δίδει σήμα ελευθέρου ορίου ( :ref:`Σήμα αρ. 122 <sima_122>` ) εφόσον η αμαξοστοιχία είναι ακέραιη και η ουρά της αμαξοστοιχίας δεν καλύπτει το όριο στάθμευσης. 

	β. Οφείλει να δίδει :ref:`Σήμα αρ. 123 <sima_123>` στην περίπτωση που η ουρά της αμαξοστοιχίας καλύπτει το όριο απόστασης. 

1064.  **Καθήκοντα σταθμαρχών:**

	 Οι σταθμάρχες πριν προβούν σε μεταξύ τους συνεννοήσεις για τον ορισμό εκτάκτως, χωρίς αυτό να προβλέπεται στο δρομολόγιο των εμπλεκομένων αμαξοστοιχιών, Ειδικής Διασταύρωσης ή Ειδικής Ακολούθησης ή Εισαγωγής σε Σύμπλεγμα, οφείλουν να επικοινωνήσουν με τις εμπλεκόμενες αμαξοστοιχίες ρωτώντας εάν αυτές είναι συνοδευόμενες ή όχι. Σε περίπτωση αρνητικής απάντησης έστω μίας εκ των εμπλεκομένων αμαξοστοιχιών, δεν θα μπορούν να ορίσουν την εκτέλεση των παραπάνω διαδικασιών. 

1065.  Κενή 

1066.  Κενή 

1067.  Κενή 

1068.  Κενή 
