
Άρθρο 72 - Κίνηση των αμαξοστοιχιών. Ζεύξη και αποζευξη κινητηρίων. Ταχύτητες κινητηρίων.
=========================================================================================
 
763. Η κίνηση των αμαξοστοιχιών εξασφαλίζεται μέσω **συρμοκινητήρων** (**κινητήριων μονάδων**, **δηζελαμαξών**, **αυτοκινηταμαξών**): 
	
	α. ζευγμένων επί κεφαλής και ελκουσών τη σύνθεση.

	β. ζευγμένων στην ουρά και ωθουσών τη σύνθεση.

	γ. ζευγμένων επί κεφαλής και στην ουρά συγχρόνως.

.. _764:

764. Η κινητήρια μονάδα (δηζελαμαξα ή αυτοκινηταμαξα) η ζευγμενη επί κεφαλής της αμαξοστοιχίας χαρακτηρίζεται ως **οδηγούσα κινητήρια μονάδα**, **δηζελαμαξα**, **αυτοκινηταμαξα**. Στην περίπτωση δύο επί κεφαλής εν ενεργεία ζευγμένων κινητήριων μονάδων ή δηζελαμαξών, χαρακτηρίζεται ως **οδηγούσα** η πρώτη από αυτές. Οι υπόλοιπες εν ενεργεία κινητήριες μονάδες ή δηζελάμαξες ζευγμένες επί κεφαλής ή στην ουρά ή στο ενδιάμεσο σημείο της σύνθεσης χαρακτηρίζονται ως ενισχυτικές **κινητήριες μονάδες/ηλεκτράμαξες/δηζελάμαξες**.

766. Οι δηζελάμαξες / ηλεκτράμαξες ζεύγνυνται καταρχάς στις αμαξοστοιχίες, με τον θάλαμο οδήγησης να έχει προσανατολισμό προς τα εμπρός σε σχέση με τη φορά κίνησης της αμαξοστοιχίας, δύνανται όμως να ζεύγνυνται και αντίθετα, χωρίς να επηρεάζεται η ταχύτητά τους. Το αρμόδιο προσωπικό για τη ζεύξη ή αποζευξη των διαφόρων οργάνων, τόσο μεταξύ κινητήριων μονάδων ή δηζελαμαξών και οχημάτων, όσο και μεταξύ των κινητήριων μονάδων ή δηζελαμαξών καθώς και των αυτοκινηταμαξών ορίζεται ως ακολούθως:

	α) **Ζεύξη οργάνων έλξης**: 

		Από το κλειδουχικό προσωπικό ελιγμών του Σταθμού ή του Μηχανοστασίου. 

	β) **Ζεύξη ημισυνδέσμων πέδης**: 

		Ομοίως όπως παραπάνω.

	γ) **Ζεύξη ημισυνδέσμων θέρμανσης**:

		Ομοίως όπως παραπάνω.
	
	δ) **Ζεύξη ρευματοδοτών**:

		Από το προσωπικό της σιδηροδρομικής επιχείρησης.

	ε) **Ζεύξη πτυχωτών και γεφυρών επικοινωνίας (μεταξύ οχημάτων και αυτοκινηταμαξών)**: 

		Από το κλειδουχικό προσωπικό ελιγμών του Σταθμού ή του Μηχανοστασίου.

	στ) **Ζεύξη/ αποζευξη οργάνων έλξης, πέδης κτλ ενισχυτικής μηχανής ώθησης ή μηχανής βοήθειας σε ενδιάμεσο χιλιομετρικό σημείο ή σε αργούντα σταθμό ή μη στελεχωμένο σταθμό**:

		Από το προσωπικό της Σιδηροδρομικής επιχείρησης.

767. Κενή 

768. Κενή 
