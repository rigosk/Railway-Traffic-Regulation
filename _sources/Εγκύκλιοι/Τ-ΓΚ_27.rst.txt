.. rst-class:: right
  
  |location_link|

.. |location_link| raw:: html

  <a href="https://ras-el.gr/wp-content/uploads/2020/09/3-det_t-gk_27.pdf" target="_blank"> 🔗 Σύνδεσμος στο έγγραφο</a>


**ΟΡΓΑΝΙΣΜΟΣ ΣΙΔΗΡΟΔΡΟΜΩΝ ΕΛΛΑΔΟΣ**

**ΔΙΕΥΘΥΝΣΗ ΤΕΧΝΙΚΗΣ ΕΚΜΕΤΑΛΛΕΥΣΗΣ**

.. rst-class:: right

  *Αθήνα, 19 Ιανουαρίου 1995*                                                       

ΕΓΚΥΚΛΙΟΣ ΔΕΤ-Τ/ΓΚ αρ. 27
##########################

Μόνιμες εγκαταστάσεις σηματοδοτούμενης αντίθετης κυκλοφορίας
***************************************************************


Α. Γενικά
----------

1. Ορισμένα τμήματα κυκλοφορίας διπλής γραμμής του Δικτύου διαθέτουν σηματοτεχνικές εγκαταστάσεις που εξασφαλίζουν την κυκλοφορία των αμαξοστοιχιών σε αντίθετη από την κανονική κατεύθυνση. Οι εγκαταστάσεις αυτές περιλαμβάνουν:

  α) κύρια και προειδοποιητικά φωτοσήματα Σταθμών και θέσεων ενδιάμεσου αποκλεισμού τοποθετημένα αριστερά της αντίθετης γραμμής κατευθύνσεως [#ref1]_

  β) συμπληρωματικά φωτοσήματα Σφ5 επί των κυρίων φωτοσημάτων που μπορούν να σηματοδοτήσουν αφετηρία αντίθετης κυκλοφορίας, άρα και έναρξη της εξ αριστερών σηματοδότησης, ή επαναφορά στην κανονική φορά κυκλοφορίας.

  γ) σύστημα ηλεκτρικών αλληλεξαρτήσεων που εξασφαλίζει την υποδοχή αμαξοστοιχιών σε Σταθμούς ή την αναχώρηση τους στην ανοικτή γραμμή κατ`αντίθετη της κανονικής  φοράς.

2. Τα εξοπλισμένα για σηματοδοτούμενη αντίθετη κυκλοφορία τμήματα του Δικτύου ορίζονται στις εισαγωγικές διατάξεις των Εγχειριδίων Δρομολογίων.





.. sidebar:: Σήμα Σφ5

        .. figure:: images/wrongway.png
            :scale: 80 %
            :class: center 

.. _sima_sf5:

3. Το συμπληρωματικό φωτόσημα Σφ5 εμφανίζει λευξή λοξή φωτεινή λωρίδα, τα άκρα της οποίας κάμπτονται κατακορύφως προς τα άνω και κάτω αντιστοίχως. Η αφή του φωτοσήματος επιδίδει στην αμαξοστοιχία την πληροφορία, ότι η περαιτέρω κυκλοφορία της είναι αντίθετη ή, αντιστοίχως, ότι επανέρχεται από την αντίθετη στην κανονική κυκλοφορία.

  Η κατεύθυνση της φωτεινής λωρίδας εκ των κάτω προς τα άνω συμβολίζει την έναρξη (αριστερά), αντιστοίχως τη λήξη (δεξιά) της αντίθετης κυκλοφορίας , προσδιορίζοντας και την πλευρά επι της οποίας επιδίδονται ακολούθως τα προς την αμαξοστοιχία σήματα. Στο τέλος τμήματος εξοπλισμένου για σηματοδοτούμενη αντίθετη κυκλοφορία, η επάνοδος των αντιθέτως κινούμενων αμαξ/χιών στην κανονική κυκλοφορία και την εκ δεξιών σηματοδότηση σημαίνεται μέσω ανακλαστικής πινακίδας σήματος Σφ5. Επισημαίνεται ότι η αφή του συμπληρωματικού φωτοσήματος Σφ5 δεν συνιστά και άδεια κυκλοφορίας για την αμαξοστοιχία, η οποία υποχρεούται να συμμορφωθεί προς τις απορρέουσες από την ένδειξη του κυρίου φωτοσήματος εντολές.


.. sidebar:: Εικόνα

      .. figure:: images/arrow.png
          :scale: 50 %
          :class: rotateimg5

      .. figure:: images/wrong-way.png
          :scale: 60 %
          :class: rotateimg5
      

4. Σήματα εξόδου τοποθετημένα αριστερά της γραμμής επισημαίνονται μέσω λοξού λευκού ανακλαστικού βέλους επί του ιστού του φωτοσήματος, στραμμένου προς την γραμμή την οποίαν αφορά το σήμα.

  Σχετική προειδοποίηση μπορεί να παρέχεται δεξιά της εισόδου της υπ`όψιν γραμμής μέσω ενδεικτικής ανακλαστικής πινακίδας χαμηλού τύπου που επιδεικνύει με μαύρο χρώμα επί λευκού πεδίου. κατακόρυφο βέλος συμπληρούμενο αριστερά δια παραστάσεως του κατακόρυφου σικαδίου φωτοσήματος.

5. Στα υπ`όψιν τμήματα, η κυκλοφορία αμαξοστοιχιών κατά την κανονική κατεύθυνση διέπεται από τις οικείες διατάξεις του ΓΚΚ και του παραρτήματος ΙΙΙ ΓΚΚ, σύμφωνα και με τις διατάξεις της Εγκυκλίου ΔΕΤ-Τ/ΓΚ αρ.25/28.12.1988, όπου κάθε αρμοδιότητα του Σταθμάρχη μπορεί να ασκείται υπευθύνως και από τον Κεντρικό Χειριστή Κέντρου Ελέγχου Κυκλοφορίας, που αναλαμβάνει έναντι του προσωπικού των σταθμών και τις αρμοδιότητες του Ρυθμιστή Κινήσεως.

6. Τα απευθυνόμενα προς την αντίθετη κυκλοφορία προειδοποιητικά και κύρια φωτοσήματα αριστερά των γραμμών κατευθύνσεως της ανοικτής γραμμής  παραμένουν κανονικώς σβηστά και ανάβουν μόνον όταν αναπτύσσεται αντίθετη κυκλοφορία.

7. Στα εξοπλισμένα για σηματοδοτούμενη αντίθετη κυκλοφορία τμήματα τοποθετούνται προς αμφότερες τις κατευθύνσεις κυκλοφορίας (δεξία για την κανονική, αριστερά για την αντίθετη) κάθε γραμμής κατευθύνσεως τα σήματα προσωρινών και μονίμων βραδυποριών, ισοπέδων διαβάσεων και εργασίας ομάδων.

8. Για την κυκλοφορία αμαξοστοιχιών κατά την αντίθετη κατεύθυνση ισχύουν οι κατωτέρω ειδικότεροι κανόνες, η λογική των οποίων βασίζεται στην αντικατάσταση κυκλοφοριακών διατυπώσεων δια σηματοτεχνικών αλληλεξαρτήσεων.

Β. ΚΑΝΟΝΕΣ ΑΝΤΙΘΕΤΗΣ ΚΥΚΛΟΦΟΡΙΑΣ
----------------------------------

1. Στα εξοπλισμένα για σηματοδοτούμενη αντίθετη κυκλοφορία τμήματα κυκλοφορίας ισχύουν οι έννοιες της κανονικής και αντίθετης κυκλοφορίας, όπως αυτές ορίζονται στις παραγρ. :ref:`4 <4_annexiiib>` και :ref:`5 <5_annexiiib>` άρθρου 1 του Παραρτήματος ΙΙΙ ΓΚΚ.

2. Στα υπ`όψιν τμήματα όλες οι αμαξοστοιχίες κυκλοφορούν κατά την κανονική κατεύθυνση. Η αντίθετη  κυκλοφορία επιτρέπεται μόνον όταν η κανονική γραμμή κατευθύνσεως είναι αποκλεισμένη (λόγω εργασιών, συμβάντος, αμηχανούσας αμαξοστοιχίας, κλπ) ή προς εξυπηρέτηση ειδικών κυκλοφοριακών αναγκών (αμαξ/χιες βοηθείας, έργων, ανάκαμψη. συρμοκινητήρων ενισχυτικής ωθήσεως, κυκλοφορία εξυπηρέτησης συμπλέγματος, κλπ)

3. Η έναρξη, αντιστοίχως η λήξη, της αντίθετης κυκλοφορίας σηματοδοτείται δια της αφής συμπληρωματικού φωτοσήματος Σφ5 επί του ιστού του φωτοσήματος αφετηρίας της αντίθετης κυκλοφορίας ή, αντιστοιχως, επανόδου στην κανονική κυκλοφορία.

4. Η αποστολή αμαξοστοιχίας σε αντίθετη κυκλοφορία προϋποθέτει προκαταβολική συνεννόηση των αρμοδίων Σταθμαρχών (εκτός αν οι Σταθμοί ή θέσεις ενδιάμεσου αποκλεισμού, μεταξύ των οποίων θα αναπτυχθεί η αντίθτεη κυκλοφορία υπάγονται στη δικαιοδοσία του αυτού Σταθμάρχη-Κεντρικού Χειριστή), αλλά δεν απαιτεί διατυπώσεις αιτήσεως ελεύθερης γραμμής, εφ`όσον αυτή εξασφαλίζεται δια σηματοτεχνικών αλληλεξαρτήσεων και βεβαιώνεται μέσω ενδείξεως ανοικτού κυρίου φωτοσήματος.
  
  Οι διατάξεις των άρθρων :ref:`14 <art14_annexxiiib>` και :ref:`16 <16_annexiii_b>` του Παραρτήματος ΙΙΙ ΓΚΚ περί "γνωστοποιήσεως του αποκλεισμού γραμμής κατευθύνσεως στο προσωπικό αμαξοστοιχιών" και περί "προσωρινής κυκλοφορίας επί μίας γραμμής προς αμφοτέρας τας κατευθύνσεις" δεν έχουν εν προκειμένω εφαρμογή.

5. α) Σε περίπτωση βλάβης ή απουσίας  του σήματος Σφ5, η έναρξη ή, αντιστοίχως, η λήξη αντίθετης κυκλοφορίας ανακοινώνεται στον Μηχανοδηγό προφορικά από τον αρμόδιο Σταθμάρχη, ο οποίος για τον σκοπό αυτό τηρεί το φωτόσημα αφετηρίας κλειστό μέχρι να προκληθεί στάθμευση της αμαξοστοιχίας και το ανοίγει αμέσως μετά τη σχετική συνεννόηση.

    β) Οι υποχρεώσεις του προσωπικού αμαξοστοιχίας προ κλειστού ή βεβλαμμένου κυρίου φωτοσήματος διέπονται από τις διατάξεις των παραγρ. :ref:`1215-1218 άρθρου 121 <1215>` ΓΚΚ.

6. Η αγγελία αναχωρήσεως αμαξοστιχίας επί αντιθέτου γραμμής συμπληρώνεται δια της αντιστοίχου πληροφορίας ως εξασφάλισης

  .. admonition:: Κείμενο

    "Σταθμόν .... Αμαξ..... από Σταθμόν .... επι αντιθέτου γραμμής ακριβώς/ώρα......"

 Η αγγελία παραλειπεται όταν αμφότεροι οι Σταθμοί μεταξύ των οποίων αναπτύσσεται η αντίθετη κυκλοφορία υπάγονται στη δικαιοδοσία του αυτού Σταθμάρχη-Κεντρικου Χειριστή.

7. Σε περίπτωση βλάβης του ηλεκτρικού συστήματος αποκλεισμού, η κυκλοφορία κατά την αντίθετη κατεύθυνση εξασφαλίζεται μέσω διατυπώσεων αιτήσεως γραμμής, αγγελίας αναχωρήσεως και βεβαιώσεως αφίξεως(άρθρα :doc:`95 <../Μέρος_Β'/Δ/Κεφάλαιο_XI/άρθρο_95>` και :doc:`98 <../Μέρος_Β'/Δ/Κεφάλαιο_XI/άρθρο_98>` ΓΚΚ), συμπληρούμενων δια του προσδιορισμού **"για αντίθετη κυκλοφορία"**.


  Ο ΓΕΝ. ΔΙΕΥΘΥΝΤΗΣ

  ΑΡΙΣΤ. ΣΠ. ΛΑΖΑΡΗΣ


.. [#ref1] Η έννοια της γραμμής κατευθύνσες διευρύνεται, εν προκειμένω, ώστε να περιλαμβάνει και τις παρεκκλίνουσε γραμμές κυκλοφορίας Σταθμών, η επί των οποίων φορά κινήσεως χαρακτηρίζεται ώς κανονική ή αντίθετη κατ`αντιστοιχία προς την παρακείμενη κυρια γραμμή κατευθύνσεως.
