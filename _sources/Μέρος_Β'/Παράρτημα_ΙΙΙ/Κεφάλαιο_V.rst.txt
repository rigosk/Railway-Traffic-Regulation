ΚΕΦΑΛΑΙΟ V 
##########
ΣΗΜΑΤΟΔΟΤΟΥΜΕΝΗ ΑΝΤΙΘΕΤΗ ΚΥΚΛΟΦΟΡΙΑ
====================================

ΑΡΘΡΟ 23 - ΟΡΙΣΜΟΙ
-------------------

144. Η  εξασφάλιση,  μέσω  κατάλληλης  διαρρύθμισης  της σηματοτεχνικής εγκατάστασης των σταθμών και των τμημάτων αποκλεισμού,  της  κυκλοφορίας  αμαξοστοιχιών  αντίθετα  προς την  κανονική  κατεύθυνση,  καλείται  σηματοδοτούμενη αντίθετη κυκλοφορία. Σε αυτήν την περίπτωση, η κυκλοφορία των  αμαξοστοιχιών  αντίθετα  προς  την  κανονική  κατεύθυνση εκτελείται με το άνοιγμα των φωτοσημάτων που απευθύνονται προς  αυτές  (σε  απόκλιση  της  §33  και  του  Άρθρου  16  του παρόντος).

145. Η  σηματοδοτούμενη  αντίθετη  κυκλοφορία,  εκτός  από  την κατάλληλη  διαρρύθμιση  του  εξοπλισμού  ελέγχου, περιλαμβάνει και: –  την  κατάλληλη  τοποθέτηση  των  σημάτων,  τα  οποία τοποθετούνται  και  στα  αριστερά  κατά  την  πορεία κατεύθυνσης  και  απευθύνονται  στις  αμαξοστοιχίες  που εκτελούν αντίθετη κυκλοφορία, –  την  τοποθέτηση  συμπληρωματικών  φωτοσημάτων  ή πινακίδων Σφ5 επί  των κυρίων φωτοσημάτων, μέσω  των οποίων  σηματοδοτείται  η  αφετηρία  αντίθετης κυκλοφορίας,  και  άρα  η  έναρξη  της  εξ  αριστερών σηματοδότησης,  ή  η  επαναφορά  στην  κανονική  φορά κυκλοφορίας,

146. Τα  τμήματα  του  Δικτύου  που  είναι  εξοπλισμένα  για σηματοδοτούμενη  αντίθετη  κυκλοφορία,  ορίζονται  στις εισαγωγικές διατάξεις των Εγχειριδίων Δρομολογίων.

ΑΡΘΡΟ 24 - ΚΑΝΟΝΕΣ ΚΑΙ ΙΔΙΑΙΤΕΡΟΤΗΤΕΣ ΤΗΣ ΣΗΜΑΤΟΔΟΤΟΥΜΕΝΗΣ ΑΝΤΙΘΕΤΗΣ ΚΥΚΛΟΦΟΡΙΑΣ
---------------------------------------------------------------------------------

147. Οι  έννοιες  της  κανονικής  και  αντίθετης  κυκλοφορίες  όπως ορίζονται στις §§ 4 και 5 του Άρθρου 1 του παρόντος, ισχύουν και  στην  περίπτωση  της  σηματοδοτούμενης  αντίθετης κυκλοφορίας.

148. Στα τμήματα τα οποία είναι εξοπλισμένα με εγκαταστάσεις που επιτρέπουν  την  σηματοδοτούμενη  αντίθετη  κυκλοφορία,  όλες οι  αμαξοστοιχίες  εξακολουθούν  να  κυκλοφορούν  κατά  την κανονική κατεύθυνση.

149. Η αντίθετη κυκλοφορία επιτρέπεται κατ’ αρχήν όταν η κανονική γραμμή  κατευθύνσεως  είναι  αποκλεισμένη  (λόγω  εργασιών, συμβάντος,  αμηχανούσας  αμαξοστοιχίας  κλπ.)  ή  προς εξυπηρέτηση  ειδικών  κυκλοφοριακών  αναγκών  (αμ/χίες βοηθείας,  έργων,  ανάκαμψη  κινητηρίων  μονάδων  ενισχυτικής ωθήσεως, κυκλοφορία εξυπηρέτησης συμπλέγματος κλπ.).

150. Παράλληλη κυκλοφορία Η  αποστολή  από  ένα  σταθμό  προς  έναν  άλλο  δύο αμαξοστοιχιών,  με  τη  μία  να  κυκλοφορεί  στην  κανονική γραμμή κατεύθυνσης και η άλλη στην αντίθετη, με σκοπό την αποφυγή  καθυστέρησης  σε  μία  εκ  των  δύο,  επιτρέπεται μόνον  όταν  αυτό  υποδειχθεί  από  τον  ασκούντα  καθήκοντα Ρυθμιστή Κίνησης χωρίς να προκληθεί καθυστέρηση σε άλλη –τρίτη– αμαξοστοιχία και επίσης οι τυχόν Ισόπεδες διαβάσεις που εξασφαλίζονται μέσω ΑΣΙΔ ενεργοποιούνται και κατά την αντίθετη  κυκλοφορία. 

  Στα  τμήματα  του  δικτύου  όπου επιτρέπεται η ως άνω διαδικασία ορίζονται στα Δρομολόγια.

151. Για την αποστολή αμαξοστοιχίας σε αντίθετη κυκλοφορία απαιτείται  προκαταβολικά  προφορική  συνεννόηση  των  αρμοδίων σταθμαρχών,  εκτός  από  την  περίπτωση  οι  σταθμοί  ή  θέσεις ενδιάμεσου αποκλεισμού, μεταξύ των οποίων θα αναπτυχθεί η αντίθετη  κυκλοφορία  υπάγονται  στη  δικαιοδοσία  του  ιδίου σταθμάρχη ή κεντρικού χειριστή. 

  Εφ’  όσον  η  αποστολή  αμαξοστοιχίας  σε  αντίθετης  κυκλοφορίας βεβαιώνεται μέσω ένδειξης ανοικτού κυρίου φωτοσήματος,  δεν  απαιτούνται  διατυπώσεις  αίτησης  ελεύθερης γραμμής. Οι  διατάξεις  των  Άρθρων  14  και  16  του  παρόντος  περί «γνωστοποίησης  του  αποκλεισμού  γραμμής  κατεύθυνσης  στο προσωπικό  των  αμαξοστοιχιών»  και  περί  «προσωρινής κυκλοφορίας  επί  μιας  γραμμής  προς  αμφότερες  τις κατευθύνσεις»  δεν  εφαρμόζονται  στην  περίπτωση  σηματο‐ τεχνικής  αποστολής  αμαξοστοιχίας  στην  αντίθετη  γραμμή κατεύθυνσης.

152. Σε περίπτωση βλάβης ή απουσίας του σήματος Σφ 5, η έναρξη ή,  αντίστοιχα,  η  λήξη  αντίθετης  κυκλοφορίας  ανακοινώνεται στο  Μηχανοδηγό  προφορικά  από  τον  αρμόδιο  σταθμάρχη,  ο οποίος  για  το  σκοπό  αυτό  τηρεί  το  φωτόσημα  αφετηρίας κλειστό μέχρι να προκληθεί στάθμευση της αμαξοστοιχίας και το ανοίγει αμέσως μετά τη σχετική συνεννόηση.

153. Οι  υποχρεώσεις  του  προσωπικού  των  σιδηροδρομικών επιχειρήσεων  προ  κλειστού  ή  βεβλαμμένου  κυρίου φωτοσήματος  διέπονται  από  τις  διατάξεις  των  §§1215‐1218 του  Άρθρου  121  του  ΓΚΚ,  όπως  επίσης  και  του  Αρ. 2  του Παραρτήματος ΙΙΙ του Κανονισμού Σημάτων.

154. Η  αγγελία  αναχώρησης  αμαξοστοιχίας  επί  αντιθέτου  γραμμής συμπληρώνεται με την αντίστοιχη πληροφορία ως εξής:

	.. admonition:: Κείμενο 

 		«Προς  σταθμό……………………,  Αμαξ…………………  από  Σταθμό…………………  επί  αντίθετης γραμμής, ακριβώς (ή ώρα…………………….)»

  Η  αγγελία  παραλείπεται  όταν  αμφότεροι  οι  σταθμοί  μεταξύ των οποίων αναπτύσσεται η αντίθετη κυκλοφορία υπάγονται στη δικαιοδοσία του ιδίου σταθμάρχη ή κεντρικού χειριστή.

