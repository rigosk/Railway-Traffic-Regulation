
Άρθρο 124 - Διάφορες εκτελεστικές διατάξεις κυκλοφορίας.
========================================================

1240. **Απαγόρευση σταθμεύσεων πλην των κανονικών** ([#ref2]_). 

	Απαγορεύεται πάσα στάθμευση αμαξοστοιχίας σε σταθμό, μη προβλεπόμενη από το δρομολόγιο αυτής ή χωρίς κάποια ιδιαίτερη ανάγκη ή χωρίς τη διαταγή της Κεντρικής Υπηρεσίας. 

.. _1241:

1241. **Έκτακτες σταθμεύσεις σε σταθμούς**. 

	Πέραν των περιπτώσεων στις οποίες η στάθμευση και κράτηση αμαξοστοιχίας επιβάλλεται από τους κανόνες κυκλοφορίας (:doc:`Κεφάλαιο XI <../../Δ/Κεφάλαιο_XI/index>`), οι Σταθμάρχες δύνανται με δική τους πρωτοβουλία να προκαλέσουν στάθμευση αμαξοστοιχίας σε κάποιον σταθμό εφόσον: 

		α. επιβάλλεται για λόγους ασφάλειας γενικώς, 

		β. πρόκειται να μεταφερθούν με την αμαξοστοιχία τραυματίες, ιατροί ή συνεργεία βοήθειας σε περιπτώσεις ατυχημάτων, 

		γ. πρόκειται να μεταφερθεί επειγόντως προσωπικό συντήρησης γραμμής. 

1242. **Έκτακτες σταθμεύσεις σε ανοικτή γραμμή**. 

	Η στάθμευση σε ανοικτή γραμμή μιας άλλης αμαξοστοιχίας πέραν της αμαξοστοιχίας υπηρεσίας απαγορεύεται, με εξαίρεση τις περιπτώσεις κινδύνου ή αναπότρεπτης ανάγκης ή ειδικής διαταγής της Κεντρικής Υπηρεσίας της Κυκλοφορίας. Η έκτακτη στάθμευση αμαξοστοιχίας (εκτός υπηρεσίας) σε ανοικτή γραμμή διατάσσεται μέσω δελτίου έκτακτης στάθμευσης (υπόδειγμα 1037). 

.. _1243:

1243. **Δελτίο έκτακτης στάθμευσης** 

	α. Καταρχάς, το προσωπικό της αμαξοστοιχίας πρέπει να γνωρίζει πριν φθάσει στον εν λόγω σταθμό εάν η αμαξοστοιχία θα σταθμεύσει σε αυτόν. 

	β. Για αυτό, ο σταθμός ο οποίος διατάσσει τη στάθμευση ή η Κεντρική Υπηρεσία **ειδοποιεί μέσω τηλεγραφήματος αφενός τον σταθμό στον οποίο θα λάβει χώρα η στάθμευση, αφετέρου έναν από τους προηγούμενους σταθμούς στον οποίο η αμαξοστοιχία σταθμεύει κανονικά**. 

	γ. **Ο τελευταίος εκδίδει δελτίο έκτακτης στάθμευσης**, (Υπόδειγμα 1037) σε φύλλο το οποίο δίδει στον Μηχανοδηγό και το κοινοποιεί στο προσωπικό συνοδείας της αμαξοστοιχίας (εφόσον διατίθεται) επί υπογραφή, οι οποίοι υποχρεούνται να γνωστοποιήσουν σε όλο το υπόλοιπο πλήρωμα της αμαξοστοιχίας την έκτακτη στάθμευση. 

	δ. **Σε περίπτωση αλλαγής της μηχανής ή του Μηχανοδηγού** προ του σταθμού της έκτακτης στάθμευσης, ο Μηχανοδηγός της αμαξοστοιχίας επιδίδει στον νέο Μηχανοδηγό σχετικό δελτίο ειδοποίησης, το οποίο το εκδίδει βάσει του προεκδοθέντος δελτίου στάθμευσης του σταθμού (:ref:`παράγραφος 1060 <1060>`). 

.. _1244:

1244. Εάν κατ' εξαίρεση η έκτακτη στάθμευση δεν γνωστοποιήθηκε μέσω προηγούμενου σταθμού (παράγραφος 1243), ο Σταθμάρχης του Σταθμού έκτακτης στάθμευσης προκαλεί τη στάθμευση της αμαξοστοιχίας μέσω του σημαφόρου του σταθμού κατά τα οριζόμενα στην :ref:`παράγραφο 1150 <1150>`. 

1245. **Κατάργηση στάθμευσης**. 

	α. Απαγορεύεται η διέλευση χωρίς στάθμευση από κάποιον σταθμό εφόσον το δρομολόγιο της αμαξοστοιχίας προβλέπει υποχρεωτική στάθμευση στο σταθμό αυτόν, εκτός αν πρόκειται περί εμπορικής αμαξοστοιχίας και **η κατάργηση έχει διαταχθεί από τον Ρυθμιστή (στις υπό ρύθμιση γραμμές) ή τον προηγούμενο πρωτεύοντα σταθμό (στις γραμμές που δεν υπόκεινται σε ρύθμιση)**. Σε κάθε περίπτωση, ο προηγούμενος σταθμός όπου σταθμεύει η αμαξοστοιχία δίδει δελτίο ειδοποίησης υπόδειγμα 1001 στον Μηχανοδηγό περί κατάργησης της στάθμευσης. Ο μηχανοδηγός οφείλει να ενημερώσει το πλήρωμα της αμαξοστοιχίας περί της κατάργησης και η κατάργηση να καταχωριστεί κατάλληλα σε έντυπο της αμαξοστοιχίας. 

	β. Για αυτό, ο Σταθμάρχης σε σταθμό στον οποίο είναι ωφέλιμο να γίνει κατάργηση στάθμευσης, αναφέρει εγκαίρως αυτεπάγγελτα στον Ρυθμιστή (ή τον προηγούμενο πρωτεύοντα σταθμό) τη μη ανάγκη στάθμευσης στο σταθμό του. 

	γ. Σε περίπτωση έγκρισης της πρότασής του, δηλαδή εφόσον και η υπηρεσία της αμαξοστοιχίας δεν έχει ανάγκη στάθμευσης, ο Σταθμάρχης επιδίδει στην αμαξοστοιχία σήμα διέλευσης. 

1246. **Όροι εκτέλεσης προαιρετικής στάθμευσης**. 

	α. Οι προαιρετικές σταθμεύσεις αμαξοστοιχιών σε σταθμούς ή στάσεις προβλέπονται από το Εγχειρίδιο Δρομολογίων. Οι εν λόγω σταθμεύσεις πραγματοποιούνται: 

		- μέσω σήματος στάθμευσης (:ref:`161Α <sima_161_A>` ή :ref:`161Β <sima_161_B>`) του Σταθμάρχη ή, όταν πρόκειται για στάση, μέσω σήματος (κίνηση χειρός) του επιβάτη που επιθυμεί να επιβιβασθεί, 

		- όποτε θα πρέπει να αποβιβασθούν επιβάτες από την αμαξοστοιχία. 

	β. Ο Μηχανοδηγός αμαξοστοιχίας, της οποίας το δρομολόγιο προβλέπει προαιρετική στάθμευση σε σταθμό ή στάση, ρυθμίζει την ταχύτητα του με τέτοιον τρόπο, έτσι ώστε να μπορέσει να σταθμεύσει σε περίπτωση που δοθεί σήμα στάθμευσης από υπάλληλο ή επιβάτες στην αποβάθρα. 

	Ελλείψει σήματος ή διαταγής στάθμευσης, ο Μηχανοδηγός διέρχεται με διέλευση υπό την προϋπόθεση ότι του δόθηκε το ανάλογο σήμα (:ref:`163 <simata_sima_163>`), όταν πρόκειται για σταθμό εν ενεργεία. 

	Στην περίπτωση πραγματοποίησης της προαιρετικής στάθμευσης, ο Μηχανοδηγός αναχωρεί κατόπιν επίδοσης σε αυτόν σήματος αναχώρησης (:ref:`162 <sima_162>`) από τον Σταθμάρχη του εν ενεργεία σταθμού ή όταν διαπιστωθεί πως ολοκληρώθηκε η υπηρεσία της αμαξοστοιχίας όταν πρόκειται περί στάσης ή σημείου στη γραμμή. 

.. _1247:

1247. **Τήρηση του δρομολογίου**. 

	α. Ανοχή προδρομολογιακής αναχώρησης. 

		αα. Εκτός των περιπτώσεων των καθοριζόμενων στην παράγραφο 1247α σημείο (ββ) κατωτέρω, αμαξοστοιχία κυκλοφορούσα σε δρομολόγιο δεν πρέπει να προπορεύεται αυτού. 

		ββ. Εντούτοις, αμαξοστοιχία η οποία δεν περιλαμβάνει υπηρεσία επιβατών δύναται, αν είναι ωφέλιμο για την κυκλοφορία και ουδέν εμπόδιο αντιτίθεται προς αυτό, να αποσταλεί από κάποιον σταθμό χωρίς ιδιαίτερες διαδικασίες πέντε (5) λεπτά το πολύ προ της ώρας δρομολογιακής αναχώρησής της. Το ίδιο ισχύει και για τις επιβατικές αμαξοστοιχίες στους σταθμούς στους οποίους δεν προβλέπεται στάθμευση. 

		γγ. Όσον αφορά τις ώρες διαδρομής και άφιξης, μία νωρίτερη άφιξη των 5' λεπτών είναι επιτρεπτή. Ο Μηχανοδηγός, ειδικά, δύναται να εξισορροπήσει την **προβλεπόμενη απώλεια** στην περαιτέρω διαδρομή. 

		δδ. Σε περίπτωση καθυστέρησης, ο Μηχανοδηγός θα πρέπει να καταβάλλει προσπάθεια ανάκτησης του απολεσθέντα χρόνου χωρίς να υπερβεί το επιτρεπόμενο όριο ταχύτητας. 
	
	β. Εγγράφως διατασσόμενη προπορεία. 

		αα. Οι αμαξοστοιχίες οι οποίες είναι σε κυκλοφορία, αιτούνται ελεύθερη γραμμή και δεν περιλαμβάνουν υπηρεσία επιβατών, δύνανται, εφόσον το μέτρο αυτό ωφελεί την κυκλοφορία και εφόσον ουδέν κώλυμα αντιτίθεται προς αυτό, **να λάβουν έγγραφη διαταγή κυκλοφορίας σε προπορεία μέχρι 60' λ.** από την ώρα δρομολογιακής αναχώρησης από ορισμένο σταθμό μέχρι τον επόμενο σταθμό: 

		κατόπιν έγκρισης από τον Ρυθμιστή στις γραμμές υπό ρύθμιση (και μεταβιβαζόμενη από τον σταθμό προπορείας) ή κατόπιν έκδοσης από τον Σταθμάρχη του σταθμού έναρξης προπορείας, κατόπιν συνεννόησης με τον εμπρός σταθμό.

		ββ. Η διαταγή προπορείας συντάσσεται με βάση το υπόδειγμα 1001, δίδεται στον Μηχανοδηγό για υπογραφή και φέρει την εξής διατύπωση:
				
		.. admonition:: Κείμενο Υποδείγματος

 			«Αμαξ. … της ……… σε προπορεία … λεπτών από σταθμό ………. μέχρι σταθμό ………» 

 		Η ως άνω ειδοποίηση μεταδίδεται στους ενδιαφερόμενους από σταθμό σε σταθμό, εμπρός, αρχής γενομένης από τον σταθμό στον οποίο εγκρίθηκε η έναρξη προπορείας και διατυπώνεται με τη συμπλήρωση του τηλεγραφήματος (:ref:`παράγραφος 981 <981>`) αίτησης ελεύθερης γραμμής, με την εξής φράση: 

		.. admonition:: Κείμενο Τηλεγραφήματος

			«……………… για αμαξ ……………..σε προπορεία ………………… λεπτών από τον σταθμό μας». 

		Η διαταγή αυτή θα πρέπει να καταχωρίζεται κατάλληλα σε έντυπο της αμαξοστοιχίας. 

.. _1248:

1248. **Αποφυγή και ανάκτηση καθυστέρησης**. 

	Οι υπάλληλοι των οποίων η εργασία σχετίζεται άμεσα με την κυκλοφορία και την υπηρεσία εν γένει των αμαξοστοιχιών, οφείλουν να καταβάλλουν μέγιστη προσπάθεια προς αποφυγή καθυστερήσεων και δη αμαξοστοιχιών οι οποίες περιλαμβάνουν υπηρεσία επιβατών. Κάθε φορά που λόγω αναπόφευκτων αιτιών κάποια αμαξοστοιχία καθυστερεί, οφείλουν να προσπαθήσουν να εξισορροπήσουν την καθυστέρηση επιταχύνοντας την υπηρεσία στους σταθμούς και την ταχύτητα της αμαξοστοιχίας εντός των επιτρεπομένων ορίων. 

1249. **Αγγελίες καθυστέρησης. Ενημέρωση Κοινού και καταχώριση**. 

	α. Επί των τμημάτων γραμμής υπό ρύθμιση, οι καθυστερήσεις μεταδίδονται σύμφωνα με τις διατάξεις περί λειτουργίας του Ρυθμιστή. 

	β. Επί των τμημάτων τα οποία δεν υπόκεινται σε ρύθμιση, οι καθυστερήσεις αναγγέλλονται όταν προσεγγίζουν τα 10 λεπτά([#ref3]_).

	Αυτές οι αναγγελίες μεταβιβάζονται μέσω τηλεγραφημάτων με την εξής διατύπωση:

	.. admonition:: Κείμενο Τηλεγραφήματος

		 «Αμαξ. … αναχώρησε από……….(ή διήλθε) με … λεπτά καθυστέρηση». 

	γ. Καθένας σταθμός, από τον οποίο μία αμαξοστοιχία προβλέπεται να αναχωρήσει, για οποιονδήποτε λόγο, τουλάχιστον 10 λεπτά·([#ref3]_) μετά τη δρομολογιακή ώρα αναχώρησής της, **θα πρέπει αυτεπάγγελτα να αναγγείλει την πιθανή καθυστέρησή της**. Τα τηλεγραφήματα αναγγελίας έχουν ως εξής: 

	.. admonition:: Κείμενο Τηλεγραφήματος

		«Αμαξ. .θα έχει περίπου …. λεπτά καθυστέρηση από ……….». 

	Πάσα αναγγελία πιθανής καθυστέρησης, θα πρέπει ν' ακολουθείται, αμέσως με την αναχώρηση της αμαξοστοιχίας με αναγγελία της πραγματικής καθυστέρησης. 

	δ. Αφού ο σταθμός έχει λάβει αναγγελία της καθυστέρησης μιας αμαξοστοιχίας και κατά τη στιγμή της αναχώρησής της η καθυστέρηση αυξήθηκε ή μειώθηκε τουλάχιστον κατά 10 λεπτά([#ref3]_), αναγγέλλει τη μεταβολή της αρχικής καθυστέρησης, μέσω τηλεγραφήματος όμοιου με εκείνο του εδαφίου β. 

	ε. Τα τηλεγραφήματα τα προβλεπόμενα στα προηγούμενα εδάφια μεταδίδονται, αφενός μεν στον πρωτεύοντα σταθμό του τμήματος κυκλοφορίας, από τον οποίο εξαρτάται ο εν λόγω σταθμός, αφετέρου δε από σταθμό σε σταθμό μέσω της καθολικής τηλεγραφικής γραμμής μέχρι τον τελευταίο σταθμό του τμήματος. Ο σταθμός αυτός, εφόσον υφίσταται ανάγκη, μεταδίδει περαιτέρω, στον επόμενο σταθμό του επόμενου τμήματος κυκλοφορίας. 

	στ. Ενημέρωση επιβατών επί των καθυστερήσεων. 

		Η καθυστέρηση αμαξοστοιχίας η οποία περιλαμβάνει υπηρεσία επιβατών, ίση ή μεγαλύτερη των 10 λεπτών, αναγράφεται στους σχετικούς πίνακες, οι οποίοι απευθύνονται στους επιβάτες ή καθίσταται γνωστή προφορικά ή με άλλον τρόπο στους αναμένοντες επιβάτες. 

	ζ. Καταχώριση καθυστερήσεων. 

		Οι καθυστερήσεις δύνανται να αναγράφονται στον Εποπτικό Πίνακα Κυκλοφορίας, όπως προβλέπεται στην παράγραφο 937, Κεφάλαιο XI. 

		Οι καθυστερήσεις στους σταθμούς αναφέρονται στην Κεντρική Υπηρεσία, με αιτιολογία σύμφωνη με τις ισχύουσες διαταγές. 

.. [#ref2] Υπενθυμίζεται οτι οι κανονικές σταθμεύσεις, δηλαδή οι προβλεπόμενες από το δρομολόγιο περιλαμβάνουν τις εξής δύο περιπτώσεις: α. τις τακτικές σταθμεύσεις  οι οποίες πραγματοποιούνται υποχρεωτικά σε κάθεμία κυκλοφορία της αμαξοστοιχίας και β. τις προαιρετικές οι οποίες πραγματοποιούνται σύφωνα με τις ανάγκες. 

.. [#ref3] Σε ορισμένες γραμμές οι οποίες καθορίζονται στο Εγχειρίδιο Κυκλοφορίας Κ το όριο των 10 λεπτών δύναται να ορισθεί μεγαλύτερο.