

Άρθρο 56 - Εκτέλεση των ελιγμών, κινητήρια μέσα.
================================================

.. Caution:: 

	Οι διατάξεις του κεφαλαίου V συμπληρώθηκαν με το :ref:`άρθρο 6, Κεφάλαιο Ι, Παράρτημα ΙΙΙ <art6_annexxiiib>`.

538. Πριν τεθούν σε κίνηση τα οχήματα, αφαιρούνται τα τυχόν τοποθετημένα πέδιλα στάθμευσης ή έτερα ασφαλιστικά μέσα, κλείνουν οι πλευρικές θύρες και χαλαρώνουν οι πέδες.

539. Οι κινήσεις των κατωτέρω αναφερόμενων οχημάτων θα πρέπει να εκτελούνται με προσοχή και κατά το δυνατό χωρίς προσκρούσεις και απότομες σταθμεύσεις. 

.. _540:

540. Τα οχήματα αυτά είναι: 

	α. τα φορτηγά με φορτίο εκρηκτικών υλών.

	β. οι άμαξες με επιβάτες.

	γ. τα φορτηγά που βρίσκονται υπό φόρτωση και των οποίων το φορτίο δεν είναι ακόμα επαρκώς στερεωμένο ή εξίσου κατανεμημένο επί των αξόνων.

	δ. τα αρθρωτά φορτηγά τα συνδεόμενα μέσω μόνο του φορτίου τους ή ράβδου έλξης μεταβλητού μήκους και εφόσον η ράβδος αυτή είναι ανεπτυγμένη.

	ε. οι κλινάμαξες και τα εστιατόρια.

	ζ. τα κινητά ταχυδρομεία εφόσον αυτά είναι εν υπηρεσία.

	η. τα φορτηγά με φορτίο ζώντων ζώων.

	θ. όλα τα οχήματα που φέρουν την πινακίδα «κυκλοφορεί υπό όρους».


541. Τους ελιγμούς τους διακρίνουμε σε σχέση με το διατιθέμενο κινητήριο μέσο σε ελιγμούς:

	α. με κινητήρια μονάδα.

	β. μέσω κεκλιμένων γραμμών.

	γ. με τα χέρια ή ρυμουλκά.

