
Άρθρο 50 - Γενικές οδηγίες οι οποίες αφορούν την προσωπική ασφάλεια του προσωπικού που συμμετέχει ή παρίσταται σε ελιγμούς.
===========================================================================================================================

.. Caution:: 

	Οι διατάξεις του κεφαλαίου V συμπληρώθηκαν με το :ref:`άρθρο 6, Κεφάλαιο Ι, Παράρτημα ΙΙΙ <art6_annexxiiib>`.

459. Το προσωπικό το οποίο συμμετέχει ή παρίσταται σε ελιγμούς οφείλει να αποφεύγει:

	α. να διέρχεται από τις γραμμές επί των οποίων βρίσκονται, εν κινήσει και σε μικρή απόσταση, αμαξοστοιχίες ή οχήματα.

	β. να διέρχεται μεταξύ των προσκρουστήρων οχημάτων που σταθμεύουν σε μικρή απόσταση το ένα από τα άλλο ή κινούνται αντιθέτως και εφόσον η απόστασή τους είναι μικρότερη του μήκους ενός φορτηγού.

	γ. να βαδίζει κατά μήκος των γραμμών και εντός του χώρου του οριζόμενου από το :ref:`διάγραμμα 1, του άρθρου 11 <diatomi>`.

	δ. να θέτει τα πόδια του επί των βελονών των αλλαγών τροχιάς ή εξαρτημάτων μετάδοσης κίνησης προς τις βελόνες.

	ε. να εισέρχεται μεταξύ οχημάτων που βρίσκονται εν κινήσει, για να πραγματοποιήσει ζεύξη ή απόζευξή τους, εφόσον η ταχύτητα τους δεν είναι μικρότερη της ταχύτητας βήματος πεζού.

	ζ. να ανέρχεται και κατέρχεται σε/από οχήματα ή κινητήριες μονάδες που κινούνται γρήγορα.

	η. να ανέρχεται ή να κάθεται επί των προσκρουστήρων ή των εξαρτημάτων ζεύξης.

	θ. να στέκεται συγχρόνως επί των βαθμίδων δύο οχημάτων που βρίσκονται εν κινήσει.

	ι. να σκύβει εκτός οχημάτων που βρίσκονται εν κινήσει και να εξέρχεται από τον χώρο φόρτωσης που ορίζεται από το περιτύπωμα (:ref:`άρθρο 11, διάγραμμα 2<peritipoma>`).

460. Απαγορεύεται στο προσωπικό το οποίο συμμετέχει ή παρίσταται σε ελιγμούς:

	α. να εισέρχεται κάτω από οχήματα μη καλυπτόμενα κανονικά.

	β. να μένει επί της στέγης οχημάτων που βρίσκονται εν κινήσει.

	γ. να στέκεται μεταξύ κάποιου κρηπιδώματος και της γραμμής δίπλα στο κρηπίδωμα, εφόσον εκτελούνται ελιγμοί επί αυτής.

	δ. να στέκεται επί των πλευρικών βαθμίδων των κινητήριων μονάδων και οχημάτων, να σκύβει εκτός αυτών και να ανοίγει προς τα έξω τις πλάγιες θύρες των οχημάτων, κατά την είσοδο στα μηχανοστάσια και τα αμαξοστάσια ή κατά τη διέλευση επί των γραμμών των κρηπιδωμάτων ή των Αποθηκών ή επί των γραμμών στις οποίες υπάρχουν περιτυπώματα φόρτωσης.
