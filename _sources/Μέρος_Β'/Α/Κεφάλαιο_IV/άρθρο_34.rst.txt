
Άρθρο 34 - Τηλεγραφικά γραφεία. Κατάθεση τηλεγραφημάτων. Υπάλληλοι με αρμοδιότητα να καταθέτουν τηλεγραφήματα.
==============================================================================================================

334. Με τον όρο **Τηλεγραφικό Γραφείο** χαρακτηρίζεται κάθε υπηρεσιακό γραφείο εφοδιασμένο με μία ή περισσότερες τηλεγραφικές συσκευές συνδεδεμένες με το υπηρεσιακό τηλεγραφικό δίκτυο. 

335. Έκαστο τηλεγραφικό Γραφείο χαρακτηρίζεται από ένα ή περισσότερα στοιχεία, τα οποία αποτελούν και τη συνθηματική του κλήση.

336. Με Διαταγή καθορίζονται οι συνθηματικές κλήσεις των τηλεγραφικών Γραφείων.

337. Τα τηλεγραφήματα τα οποία κατατίθενται προς μεταβίβαση σε κάποιο τηλεγραφικό Γραφείο, θα πρέπει να είναι εγγεγραμμένα εις διπλούν με παρεμβολή καρμπόν μεταξύ του πρώτου και δεύτερου φύλλου, σε **Τηλεγραφικό φύλλο** (Υπόδειγμα ΟΣΕ 1033).

338. Τα κείμενα των τηλεγραφημάτων πρέπει να έχουν συνταχθεί με συντομία και σαφήνεια, παραλείποντας λέξεις που δεν θα συνέβαλαν στην κατανόηση του κειμένου καθώς και κάθε τύπου φιλοφρόνηση από αυτές που χρησιμοποιούνται στη συνήθη υπηρεσιακή αλληλογραφία.

339. Οι υπάλληλοι οι οποίοι δύνανται να καταθέτουν τηλεγραφήματα προς μεταβίβαση είναι οι ακόλουθοι:

	α. Πάντες οι υπάλληλοι με βαθμό Προϊσταμένου Υπηρεσίας και άνω, καθώς και όσοι τους αντικαθιστούν.

	β. Οι επικεφαλής των τμημάτων Εκμετάλλευσης, Σηματοδότησης, Ηλεκτροκίνησης και Γραμμής, των Γραφείων Διανομής και οι αντικαταστάτες τους.
 
340. **γ.** Οι επικεφαλής Σταθμών και Στάσεων, οι εν υπηρεσία Σταθμάρχες υπό την έννοια της :ref:`παραγράφου 12 <12>`, οι επικεφαλής Εργοστασίων, Μηχανοστασίων και Υπομηχανοστασιων, οι Εργοδηγοί Γραμμής και οι επικεφαλής κινητών Συνεργείων Μηχανοστασίων, Γραμμής, Γεφυρών και Υγειονομικής Υπηρεσίας, εφόσον τα συνεργεία αυτά δεν βρίσκονται στην έδρα τους.

341. **δ.** Οι Μηχανοδηγοί, προκειμένου να αναγγείλουν σύμφωνα με τις διαταγές της Υπηρεσίας τους, αβαρία ή οποιαδήποτε ανωμαλία που αφορά την υπηρεσία της κινητήριας μονάδας. Οι Αρχιεργάτες για πάσα επείγουσα ανακοίνωση που αφορά την ασφάλεια της γραμμής ή την έγκαιρη αποκατάσταση της συγκοινωνίας που έχει διακοπεί ή για ειδοποίηση σε περίπτωση ατυχήματος. Όλοι όσοι εκτελούν καθήκοντα των παραπάνω.

342. Οποιοσδήποτε έτερος υπάλληλος, προκειμένου να μεταβιβάσει επείγουσα ανακοίνωση η οποία αφορά την υπηρεσία του απευθύνεται σε έναν από τους παραπάνω.

343. Προκειμένου περί τηλεγραφημάτων απευθυνόμενων σε ξένες υπηρεσίες δίπλα στην υπογραφή τίθεται και η ιδιότητα του υπογράφοντα.

344. Ο παραλαμβάνων υπάλληλος του τηλεγραφήματος που έχει κατατεθεί, επιστρέφει το αντίγραφο του τηλεγραφήματος σε αυτόν που το επέδωσε, δεόντως συμπληρωμένο και υπογεγραμμένο.

345. Έκαστο τηλεγραφικό Γραφείο χρησιμοποιεί για καθεμία τηλεγραφική συσκευή, χωριστά, από ένα **«Βιβλίο τηλεγραφημάτων»** (Υπόδειγμα 1034) για τα κατατεθειμένα προς μεταβίβαση τηλεγραφήματα και άλλο, του ίδιου υποδείγματος, προς καταχώριση των παραλαμβανόμενων τηλεγραφημάτων.

346. Το Τηλεγραφικό Γραφείο που παραλαμβάνει ως άνω τα τηλεγραφήματα επί φύλλων Υπόδειγμα ΟΣΕ 1033 τα καταχωρίζει αμέσως στο Βιβλίο Υπόδειγμα ΟΣΕ 1034 της τηλεγραφικής συσκευής μέσω της οποίας θα μεταβιβαστούν.

347. Εάν το προς μεταβίβαση τηλεγράφημα έχει επιδοθεί στο εν λόγω τηλεγραφικό Γραφείο τηλεφωνικώς, καταχωρίζεται απευθείας στο Βιβλίο Τηλεγραφημάτων, ενώ η βεβαίωση παραλαβής του γίνεται κατά τα κατωτέρω αναφερόμενα στην :ref:`παράγραφο 370 <370>`.

348. Επίσης, καταχωρίζονται απευθείας στο βιβλίο τηλεγραφημάτων τα τηλεγραφήματα τα οποία επιδίδονται από το συγκεκριμένο τηλεγραφικό Γραφείο.

.. _349:

349. Τα τηλεγραφήματα κυκλοφορίας των οποίων η επίδοση προβλέπεται από τους :doc:`Κανόνες Κυκλοφορίας (Κεφ. XI) <../../Δ/Κεφάλαιο_XI/index>` καταχωρίζονται, και κατά τη μεταβίβαση και κατά την παραλαβή, επί ενός και μόνο **«Βιβλίου κυκλοφορίας»** (Υπόδειγμα ΟΣΕ 1035).

350. Έκαστο καταχωρισμένο τηλεγράφημα στα βιβλία Υπόδειγμα ΟΣΕ 1034 και 1035 λαμβάνει αύξοντα αριθμό, ο οποίος αρχίζει από το 1, την πρώτη καθενός μήνα.

351. Επιπλέον, για έκαστο τηλεγράφημα εμφαίνεται η ημερομηνία και ώρα κατάθεσης, η προέλευση, ο προορισμός, οι παραλήπτες και ο αριθμός υπό τον οποίο θα καταχωριστεί στο τηλεγραφικό Γραφείο όπου θα μεταβιβαστεί.

