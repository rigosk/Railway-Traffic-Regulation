ΠΑΡΑΡΤΗΜΑ II - Φωτοσήματα των τμημάτων διπλής γραμμής ΑΘΗΝΩΝ - ΟΙΝΟΗΣ και ΤΧ1 · ΠΛΑΤΕΟΣ, που είναι εξοπλισμένα με εγκαταστάσεις ηλεκτρικής σηματοδοτήσεως και ασφαλείας (ΕΗΣΑ).
********************************************************************************************************************************************************************************


Φωτοσήματα των τμημάτων διπλής γραμμής ΑΘΗΝΩΝ - ΟΙΝΟΗΣ και ΤΧ1 · ΠΛΑΤΕΟΣ, που είναι εξοπλισμένα με εγκαταστάσεις ηλεκτρικής σηματοδοτήσεως και ασφαλείας (ΕΗΣΑ).

.. CAUTION::

	Το Παράρτημα ΙΙ αφορά το σύστημα σηματοδότησης που λειτουργούσε για 30 χρόνια ως τα μέσα της δεκαετίας του 1990 στη διπλή γραμμή Αθήνας-Οινόης και Πλατεός-ΤΧ1. Το σύστημα αυτό έχει αντικατασταθεί με άλλο, σύγχρονου τύπου. Από το Παράρτημα ΙΙ παραμένει σε πρακτική ισχύ το άρθρο 8 που αφορά στον τρόπο τοποθέτησης των σημάτων βραδυποριών σε διπλή γραμμή.



Άρθρο 8
========

Πινακίδες μονίμων και προσωρινών βραδυποριών στη διπλή γραμμή
---------------------------------------------------------------

78. Οι πινακίδες μονίμων ή προσωρινών βραδυποριών της απλής γραμμής εφαρμόζονται με την ίδια μορφή και για τη σήμανση βραδυποριών στη διπλή γραμμή με τοποθέτησή τους στα δεξιά της κάθε γραμμής κατευθύνσεως (Παράρτημα III K.K. § 3) όπου και δίνουν τα στοιχεία βραδυπορίας για την αντίστοιχη αυτή γραμμή κατευθύνσεως.

79. Σ' ότι αφορά τον τρόπο συμμορφώσεως και ενέργειας του προσωπικού, ισχύουν και στην προκειμένη περίπτωση όσα ορίζονται στις §§ 112-119 του Κανονισμού Σημάτων (Μέρος Α του Κ.Κ.) 

80. Για κανονική κυκλοφορία (§ 4 του Παραρτήματος III του Κ.Κ.) σε κάθε γραμμή κατευθύνσεως συναντώνται διαδοχικά, κατά την έννοια κινήσεως της αμαξοστοιχίας, και στα **δεξιά της γραμμής**, οι ακόλουθες πινακίδες και αντίστοιχες ενδείξεις, ανάλογα με την περίπτωση:

	**α. Βραδυπορίες μετά από προηγούμενη στάθμευση.**

		-**Σήμα 57 του Κ.Σ.**: Ειδοποιητική πινακίδα προσεγγίσεως σήματος βραδυπορίας μετά από προηγούμενη στάθμευση. 

		.. rst-class:: center

			.. figure:: ../images/image--164.jpg
      	   			:scale: 70 %
      	   			:class: center


		Ορθογώνια πινακίδα που εικονίζει στο επάνω τμήμα της λευκό ορθογώνιο που φέρει την ένδειξη 0/5 και στο κάτω τμήμα της 4 τετραγωνίδια από τα οποία το κάτω δεξιά και το επάνω αριστερά είναι πορτοκαλ ενώ τα άλλα δύο είναι λευκά. Η πινακίδα είναι επιστρωμένη με αντανακλαστικό χρώμα. 

.. _sima_52_a_annexII:

		-**Σήμα 52α του Κ.Σ.**: Πινακίδα ενάρξεως βραδυπορίας ύστερα από προηγούμενη στάθμευση.


		.. rst-class:: center

			.. figure:: ../images/image--169.jpg
      	   			:scale: 70 %
      	   			:class: center

		 Δίσκος ερυθρός που φέρει λευκή διαγώνιο κατευθυνόμενη από κάτω αριστερά προς τα επάνω δεξιά καθώς και λευκό περιθώριο. Κάτω από το δίσκο υπάρχει λευκή ορθογώνια πινακίδα με μαύρο περιθώριο και ένδειξη 0/5. Τόσο ο δίσκος όσο και η ορθογώνια πινακίδα φέρουν επίστρωση ανακλαστικού χρώματος.

		-**Σήμα 52β του Κ.Σ.**: Πινακίδα λήξεως βραδυπορίας που επιβλήθηκε ύστερα από προηγούμενη στάθμευση. 

		.. rst-class:: center

			.. figure:: ../images/image--165.jpg
      	   			:scale: 70 %
      	   			:class: center

		Δίσκος λευκός με μαύρο περιθώριο και μαύρη διαγώνιο κατευθυνόμενη από κάτω δεξιά προς τα επάνω αριστερά. Κάτω από το δίσκο υπάρχει λευκή ορθογώνια πινακίδα με μαύρο περιθώριο. 

	**β. Βραδυπορίες χωρίς προηγούμενη στάθμευση.**

		-**Σήμα 58 του Κ.Σ.**: Ειδοποιητική πινακίδα προσεγγίσεως σήματος βραδυπορίας χωρίς προηγούμενη στάθμευση. 

		.. rst-class:: center

			.. figure:: ../images/image--166.jpg
      	   			:scale: 70 %
      	   			:class: center


		Πινακίδα ορθογώνια που εικονίζει στο επάνω τμήμα της λευκό ορθογώνιο που φέρει με μαύρο χρώμα τα ψηφία της βραδυπορίας που αγγέλλεται από το σήμα 53α και στο κάτω τμήμα της 4 τετραγωνίδια από τα οποία το κάτω αριστερά και τα πάνω δεξιά είναι λευκά ενώ τα άλλα δύο είναι πορτοκαλί. Τα τετραγωνίδια φέρουν σε όλη την επιφάνεια τους επίστρωση αντανακλαστικού χρώματος (Ο αριθμός 20 αναφέρεται στο σχήμα απλώς για παράδειγμα)

.. _sima_53_a_annexII:

		-**Σήμα 53α του Κ.Σ.**: Πινακίδα ενάρξεως βραδυπορίας χωρίς προηγούμενη στάθμευση. 

		.. rst-class:: center

			.. figure:: ../images/image--167.jpg
      	   			:scale: 70 %
      	   			:class: center
	
		Δίσκος πορτοκαλής με λευκή διαγώνιο κατευθυνόμενη από κάτω αριστερά προς τα επάνω δεξιά και με λευκό περιθώριο. Κάτω από το δίσκο υπάρχει λευκή ορθογώνια πινακίδα με μαύρο περιθώριο και ψηφιακή ένδειξη που ορίζει την ταχύτητα. Και τα δύο στοιχεία του σήματος φέρουν επίστρωση αντανακλαστικού χρώματος. (Στο σχήμα ο αριθμός 20 αναφέρεται για παράδειγμα). 

		-**Σήμα 53β του Κ.Σ.**: Πινακίδα λήξεως βραδυπορίας που επιβλήθηκε χωρίς προηγούμενη στάθμευση. (Ταυτόσημη με την πινακίδα 52β).

		.. rst-class:: center

			.. figure:: ../images/image--168.jpg
      	   			:scale: 70 %
      	   			:class: center


		 Δίσκος λευκός με μαύρο περιθώριο και μαύρη διαγώνιο από δεξιά κάτω προς τα αριστερά επάνω. Κάτω απ' αυτόν λευκή ορθογώνια πινακίδα με μαύρο περιθώριο


81. Σε περίπτωση αντίθετης κυκλοφορίας (§5 και άρθρο 16 του Παραρτήματος III Κ.Κ.) συναντώνται κατά σειρά αριστερά της αμαξοστοιχίας οι ακόλουθες πινακίδες και οι αντίστοιχες ενδείξεις ανάλογα με την περίπτωση:

	**α. Βραδυπορίες ύστερα από προηγούμενη στάθμευση.**

		-**Σήμα 52α του Κ.Σ.**: ( Η πίσω όψη της πινακίδας λήξεως βραδυπορίας – σήμα 52β – που συναντάται κατά την κανονική φορά κινήσεως).

		-**Σήμα 52β του Κ.Σ.**: (Η πίσω όψη της πινακίδας ενάρξεως βραδυπορίας – σήμα 52α – που συναντάται κατά την κανονική φορά κινήσεως).

	**β. Βραδυπορίες χωρίς προηγούμενη στάθμευση.**
	
		-**Σήμα 53α του Κ.Σ.**: (Η πίσω όψη της πινακίδας λήξεως βραδυπορίας – σήμα 53β – που συναντάται κατά την κανονική φορά κινήσεως).

		-**Σήμα 53β του Κ.Σ.**: (Η πίσω όψη της πινακίδας ενάρξεως βραδυπορίας – σήμα 53α – που συναντάται κατά την κανονική φορά κινήσεως).

82. Κατά την κανονική κυκλοφορία δεν λαμβάνονται υπόψη οι πινακίδες βραδυπορίας που υπάρχουν αριστερά της γραμμής και των οποίων οι ενδείξεις απευθύνονται στην άλλη γραμμή κατευθύνσεως που διατρέχεται αντίθετα.Κατά την αντίθετη κυκλοφορία δεν λαμβάνονται υπόψη οι πινακίδες βραδυπορίας που υπάρχουν δεξιά της γραμμής και των οποίων οι ενδείξεις αναφέρονται στην άλλη γραμμή κατευθύνσεως που διατρέχεται κανονικά. 

83. Η σημασία των ενδείξεων των πινακίδων :ref:`52α (σελίδα 39 Κ.Σ.)<sima_52_a_annexII>` και :ref:`53α (σελίδα 40Κ.Σ.)<sima_53_a_annexII>` τροποποιείται για την περίπτωση κανονικής κυκλοφορίας σε διπλή γραμμή κατά τον ακόλουθο τρόπο:

	-**Σήμα 52α του Κ.Σ.**: Μετά από προηγούμενη στιγμιαία στάθμευση, βραδυπορείτε με ταχύτητα 5 χλμ/ωρ. μέχρι να συναντήσετε **δεξιά** το σήμα 52β.

	-**Σήμα 53α του Κ.Σ.**: Βραδυπορείτε με την αναγραφόμενη ταχύτητα μέχρι να συναντήσετε **δεξιά** το σήμα 53β.

