
Άρθρο 40 - Μεταβίβαση τηλεγραφικών εγκυκλίων.
=============================================

400. Όποτε κάποιο τηλεγράφημα πρόκειται να μεταβιβαστεί συγχρόνως σε Τηλεγραφικά Γραφεία περισσότερα του ενός, το μεταβιβάζον Γραφείο καλεί διαδοχικά καθένα από τα γραφεία, αρχίζοντας από το πλησιέστερο.

401. Από τη συνθηματική κλήση έκαστου Γραφείου προηγείται το σήμα **«εγκύκλιος»**.

402. Κατά τη μεταβίβαση τηλεγραφικών εγκυκλίων, τα ονόματα των παραλαμβανοντων Γραφείων δεν αναφέρονται, όπως ορίζεται :ref:`στο στοιχείο (α), της παραγράφου 362 <362>`. Τα ονόματα αυτά αντικαθίστανται από τη λέξη **«εγκύκλιος»**.

403. Όποτε τηλεγραφική εγκύκλιος απευθύνεται σε παραλήπτες της ίδιας έδρας, το μεταβιβάζον γραφείο αναφέρει τον αριθμό των παραληπτών πριν αρχίσει τη μεταβίβαση της εγκυκλίου.

404. Το τελευταίο Γραφείο, κατά την έννοια της μεταβίβασης του Τηλεγραφήματος, δύναται μόνο να διακόψει τη μεταβίβαση εγκυκλίου για να ζητήσει τυχόν διόρθωση. 

   Για αυτό, το Γραφείο που διακόπτει τη μεταβίβαση, αφού επιδώσει το σημείο **«διακοπή»** επαναλαμβάνει την τελευταία λέξη, η οποία μεταβιβάστηκε καλώς, ακολουθούμενη από το σημείο **«κατανοητό»** και τη συνθηματική του κλήση. Η διόρθωση κατά τα λοιπά γίνεται κατά τα αναφερόμενα στην :ref:`παράγραφο 368 <368>`.

405. Η βεβαίωση λήψης δίδεται από το κάθε Γραφείο που παρέλαβε την εγκύκλιο με τη σειρά την οποία έχουν αυτά επί της γραμμής και αρχίζοντας από το πλέον απομακρυσμένο. 

406. Εάν κάποιο Γραφείο που παρέλαβε την εγκύκλιο κατά τα παραπάνω δεν είναι έτοιμο να επιδώσει τη βεβαίωση λήψης, σύμφωνα με τη σειρά τους, επιδίδει αμέσως όταν έλθει η σειρά του το σημείο **«αναμείνατε»** ακολουθούμενο από τη συνθηματική του κλήση.

407. Η βεβαίωση λήψης του Γραφείου αυτού επιδίδεται ακολούθως αφού επιδοθούν οι βεβαιώσεις όλων των υπόλοιπων Γραφείων. 

   Η βεβαίωση λήψης δίδεται κατά τα αναφερόμενα στην :ref:`παράγραφο 370 <370>`. 

408. Έκαστο Γραφείο πριν αρχίσει τη μεταβίβαση της βεβαίωσης λήψης, επιδίδει τη δική του συνθηματική κλήση.

409. Εάν κάποιο Γραφείο παραλάβει εγκύκλιο η οποία προορίζεται για άλλα Γραφεία, οφείλει να αναφέρει στη βεβαίωση λήψης τις συνθηματικές κλήσεις όλων αυτών των Γραφείων.

410. Έκαστη τηλεγραφική εγκύκλιος λαμβάνει στα βιβλία καταχώρισης τόσο του μεταβιβάζοντος γραφείου όσο και των παραληπτών έναν και μόνο αριθμό.

411. Τα ονόματα των παραληπτών (:ref:`παρ. 362, σημείο ζ <362>`) αναφέρονται ολογράφως και αναγράφονται επίσης ολογράφως επί πάντων των τηλεγραφικών φύλλων των επιδοθέντων στους παραλήπτες.

