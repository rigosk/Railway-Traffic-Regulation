

Άρθρο 90 - Αναγγελία της κυκλοφορίας των αμαξοστοιχιών του άρθρου 89
====================================================================

899. Η κυκλοφορία επιπλέον αμαξοστοιχιών από αυτές που αναφέρονται στο κοινοποιηθέν πρόγραμμα της ημέρας αγγέλλεται: 

	**α**. στο Προσωπικό των Σταθμών εν γένει με αναγραφή της αγγελλόμενης αμαξοστοιχίας στην ειδική θέση του Πίνακα των αμαξοστοιχιών (:ref:`παράγραφος 890 <890>`) και εν ανάγκη με ειδική ειδοποίηση ορισμένων εκ των υπαλλήλων του Σταθμού από τον Σταθμάρχη. 

900.  **β**. στο προσωπικό καθεμιάς αμαξοστοιχίας εν κυκλοφορία με Δελτίο αγγελίας αμαξοστοιχιών (Υπόδειγμα 1043). 

	Το δελτίο αυτό συντάσσεται εις τριπλούν. 

	Τα φύλλα Α και Β παραδίδονται για υπογραφή στον Μηχανοδηγό και το φύλλο Γ παραμένει ως στέλεχος. 

901. Προκειμένου περί αμαξοστοιχιών της ίδιας φοράς προς αυτή που έχει τεθεί σε κυκλοφορία, το **Δελτίο αγγελίας αμαξοστοιχιών** (Υπόδειγμα 1043) δίδεται από τον αρχικό Σταθμό της τελευταίας ή από έναν από τους ακολουθούντες αρχικούς Σταθμούς των τμημάτων κυκλοφορίας ή από έναν από τους ενδιάμεσους Σταθμούς στον οποίο αυτές σταθμεύουν. 

902. Προκειμένου περί αμαξοστοιχιών αντίθετης φοράς προς αυτή που έχει τεθεί σε κυκλοφορία, το Δελτίο αγγελίας αμαξοστοιχιών (Υπόδειγμα 1043) δίδεται από τον πρώτο αρχικό Σταθμό τμήματος κυκλοφορίας ή από ενδιάμεσο Σταθμό στάθμευσης στον οποίο θα φθάσει κάποια αμαξοστοιχία, μετά τη λήψη από αυτόν της διαταγής κυκλοφορίας σχετικά με την οποία γίνεται αναφορά στο :doc:`άρθρο 89 <άρθρο_89>`. 

903. Και στις δύο παραπάνω περιπτώσεις, οι εκδίδοντες το **Δελτίο αγγελίας αμαξοστοιχιών** (Υπόδειγμα 1043) Σταθμοί, ορίζουν και την τυχόν σήμανση της αμαξοστοιχίας σύμφωνα με τις διατάξεις του Κανονισμού σημάτων, συμπληρώνοντας τις σχετικές ενδείξεις του Υποδείγματος 1043. 

904. Οι εγγραφές του Φύλλου Α του Υποδείγματος 1043 καταχωρίζονται καταλλήλως και εκτελούνται όλες οι αναγκαίες ενέργειες για τη σήμανση της αμαξοστοιχίας. 

905. **γ**. στο Προσωπικό της γραμμής μέσω των σημάτων των αμαξοστοιχιών εν κυκλοφορία ή μέσω τηλεφώνου προκειμένου περί φυλακίων ή συνεργείων ή ομάδων εργαζομένων επί της γραμμής και εφοδιασμένων με αυτό. 

906. Κενή 

907. Κενή 

908. Κενή 

909. Κενή. 
