

Άρθρο 63 - Καθορισμός του φορτίου μιας αμαξοστοιχίας. Ελκτικές μονάδες και αντοχή ζεύξης.
=========================================================================================

599. Το μέγιστο φορτίο μιας αμαξοστοιχίας αναγράφεται στην επικεφαλίδα του δρομολογίου της.

601. Το μέγιστο φορτίο δεν μπορεί να υπερβεί:

	- Το μέγιστο φορτίο που μπορούν να έλξουν οι προδιαγραφόμενες στο δρομολόγιο κινητήριες μονάδες για συγκεκριμένη ταχύτητα και για τις ανωφερικές κλίσεις που η αμαξοστοιχία πρόκειται να διανύσει.

	- Το όριο αντοχής των συνδετήρων. 

602. Κατά τον υπολογισμό των δρομολογίων και για την αναγραφή της σχετικής τιμής στην επικεφαλίδα κάθε δρομολογίου, λαμβάνεται υπ' όψιν το φορτίο το οποίο δύναται να έλξει μία κινητήρια μονάδα, μεμονωμένη είτε συνεζευγμένη με άλλες ενισχυτικές. Το φορτίο αυτό προσδιορίζεται μέσω πινάκων τους οποίους χορηγούν οι Σιδηροδρομικές Επιχειρήσεις για τις κινητήριες μονάδες που χρησιμοποιούν. Στους πίνακες δίδεται το μέγιστο φορτίο σε τόνους που μπορεί να έλξει δεδομένος τύπος κινητήριας μονάδας για ελάχιστη ταχύτητα συνεχούς λειτουργίας τουλάχιστον 35km/h συναρτήσει ανωφερικής κλίσης. Σε τμήματα του δικτύου, εάν η Κεντρική Υπηρεσία κρίνει σκόπιμο, δύναται να ζητήσει και στη συνέχεια να χρησιμοποιήσει, πίνακες για ελάχιστη ταχύτητα συνεχούς λειτουργίας 25km/h εφόσον τέτοια ταχύτητα είναι εφικτή για τη συγκεκριμένη ελκτική μονάδα. 

603. Σε περίπτωση χρήσης διπλής έλξης, το μέγιστο φορτίο υπολογίζεται ως άθροισμα των μέγιστων φορτίων που μπορεί να έλξει καθεμία ελκτική μονάδα ξεχωριστά. 

604. Κενή 

605. Κενή 

606. Κενή 

608. Κενή 

611. Το απόλυτο μέγιστο όριο φορτίου μιας αμαξοστοιχίας, ακόμα και αν η ελκτική ισχύς είναι επαρκής, προκύπτει από το όριο της αντοχής των οργάνων ζεύξης. Αυτό δίδεται σε τόνους και αναγράφεται σε σχετικό πίνακα του :doc:`Εγχειριδίου Κυκλοφορίας Κ <../../../Εγχειρίδιο_Κ/index>` ως συνάρτηση των κλίσεων της γραμμής. Ο πίνακας αυτός κατ' αρχήν περιλαμβάνει τα όρια για συνδετήρες κοχλιωτού τύπου UIC, ονομαστικής αντοχής 850 kN. H υπέρβαση των τιμών του πίνακα αυτού απαγορεύεται.

612. Σε αμαξοστοιχία η οποία δεν ωθείται στην ουρά, κάθε συνδετήρας έλκει τα ακολουθούντα αυτόν οχήματα των οποίων το βάρος δεν πρέπει να υπερβαίνει το όριο της αντοχής του συνδετήρα επί του τμήματος της γραμμής το οποίο πρόκειται να διανύσει η αμαξοστοιχία.

613. Εάν στη σύνθεση κάποιας αμαξοστοιχίας υπάρχουν οχήματα με συνδετήρες αντοχής χαμηλότερης των 850 kN, η Σιδηροδρομική Επιχείρηση οφείλει να διατάξει, με μέριμνα της, κατάλληλα τη σειρά των οχημάτων.

614. Κενή. 

615. Σε αμαξοστοιχία ενισχυόμενη με κινητήρια μονάδα ώθησης, κάθε συνδετήρας πρέπει να θεωρείται πως έλκει βάρος ίσο προς το βάρος των ακολουθουντων αυτόν οχημάτων, ελαττωμένο κατά το 85% της ελκτικής ισχύος της ωθούσας κινητήριας μονάδας. 

616. Κενή. 

