Άρθρο 55 - Ελιγμοί επί ειδικών γραμμών και εγκαταστάσεων. 
==========================================================

.. Caution:: 

	Οι διατάξεις του κεφαλαίου V συμπληρώθηκαν με το :ref:`άρθρο 6, Κεφάλαιο Ι, Παράρτημα ΙΙΙ <art6_annexxiiib>`.

Α. Ελιγμοί επί των γραμμών κυκλοφορίας.
^^^^^^^^^^^^^^^^^^^^^^^^^^^^^^^^^^^^^^^
.. _525:

525. Απαγορεύεται η εκτέλεση ελιγμών επί των γραμμών κυκλοφορίας εφόσον τα σήματα κάλυψης του σταθμού δεν είναι σε θέση «κλειστή». 


526. Οι ελιγμοί επί των γραμμών κυκλοφορίας θα πρέπει να διακόπτονται έγκαιρα προ της άφιξης των αναμενόμενων αμαξοστοιχιών ούτως ώστε να μην προκληθεί καθυστέρησή τους. 

527. Απαγορεύεται η εκτέλεση ελιγμών πέραν των σημάτων κάλυψης σταθμού εκτός της περίπτωσης της επόμενης παραγράφου.

.. _528:

528. 	α. Σε περίπτωση εξαιρετικής ανάγκης, ο εν υπηρεσία Σταθμάρχης δύναται να επιτρέψει την εκτέλεση ελιγμών πέραν των σημάτων κάλυψης, εφόσον ζητήσει και λάβει ελεύθερη γραμμή από τον γειτονικό σταθμό για την εκτέλεση ελιγμών εκτός των σημάτων κάλυψης. 

	β. Στην περίπτωση αυτή, καμία αμαξοστοιχία δεν μπορεί να κυκλοφορήσει από αυτόν τον γειτονικό σταθμό προς τον εν λόγω σταθμό, μέχρι το πέρας των ελιγμών εκτός των σημάτων κάλυψης και την απόδοση της ελεύθερης γραμμής από τον σταθμό που εκτελεί τους ελιγμούς.

	γ. Οι ελιγμοί πέραν των σημάτων κάλυψης καλύπτονται πάντοτε σύμφωνα και με τις διατάξεις του Κανονισμού Σημάτων.

529. Σε τμήματα μονής σιδηροδρομικής γραμμής εξοπλισμένα με ΕΗΣΑ, η εκτέλεση ελιγμών πέρα από τις ακραίες αλλαγές κάθε σταθμού πρέπει να διακόπτεται πριν την αναχώρηση αμαξοστοιχίας από τον αμέσως επόμενο ή προηγούμενο σταθμό και μέχρι την άφιξη και στάθμευση της αμαξοστοιχίας στο σταθμό που εκτελεί τους ελιγμούς. Στους σταθμούς των ανωτέρω τμημάτων οι ελιγμοί στις γραμμές κυκλοφορίας πρέπει επίσης να διακόπτονται πριν την αναχώρηση αμαξοστοιχίας από τον σταθμό που εκτελεί τους ελιγμούς. 

530. Κενή για μελλοντική προσθήκη.

Β. Ελιγμοί επί των γραμμών των κρηπιδωμάτων αποθηκών και αμαξοστασίων και των γραμμών φορτώσεων. Ελιγμοί επί ισόπεδων διαβάσεων και μηχανικών εγκαταστάσεων.
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

.. _531:

531. Πριν διαταχθεί οποιαδήποτε κίνηση οχημάτων επί των γραμμών των κρηπιδωμάτων, αποθηκών, αμαξοστασίων και γραμμών φόρτωσης, ο διευθύνων τους ελιγμούς ειδοποιεί αυτούς που απασχολούνται επί των γραμμών και βεβαιώνεται περί του ότι τα τροχοφόρα και τα υποζύγια τους δεν διατρέχουν κανέναν κίνδυνο και ότι οι γέφυρες φόρτωσης αποσύρθηκαν. Επίσης, βεβαιώνεται περί του ότι οι θύρες των οχημάτων είναι κλειστές και γενικώς δεν προεξέχουν εξαρτήματα ή έτερα αντικείμενα από τα οχήματα, τα οποία θα μπορούσαν να προσκρούσουν επί των κρηπιδωμάτων και των υπόλοιπων μόνιμων εγκαταστάσεων.

532. Κατά τους ελιγμούς επί ισόπεδων διαβάσεων τα δρύφακτα πρέπει να είναι κλειστά ή, ελλείψει δρυφάκτων, οι διαβάσεις να φυλάσσονται.

533. Στην περίπτωση εκτέλεσης ελιγμών μακράς διαρκείας επί των ισόπεδων διαβάσεων, αυτές πρέπει να απελευθερώνονται κατά διαστήματα ούτως ώστε να μη δυσχεραίνεται η κίνηση επί των οδών.

534. Η κίνηση επί γεφυροπλαστιγγών, περιστροφικών και μεταφορικών γεφυρών γίνεται με βήμα πεζού. Πριν την είσοδο οχήματος επί των εγκαταστάσεων αυτών, τα οχήματα πρώτα σταθμεύουν και μετά εισέρχονται επ' αυτών, αφού προηγηθεί σήμα του χειριστή της εγκατάστασης. 

Γ. Κινήσεις μεμονωμένων κινητήριων μονάδων. 
^^^^^^^^^^^^^^^^^^^^^^^^^^^^^^^^^^^^^^^^^^^

535. Οι κινητήριες μονάδες δεν πλοηγούνται από υπάλληλο ελιγμών κατά τις διαδρομές τους ως μεμονωμένες από τις γραμμές του Σταθμού στις γραμμές του Μηχανοστασίου και το αντίστροφο ή κατά τη μετάβαση τους στις υδρεύσεις ή τις περιστροφικές γέφυρες, εκτός εάν παρίσταται ανάγκη διευθέτησης αλλαγών τροχιάς κατά την πορεία ή η συνοδεία από πλοηγό ορίζεται με διαταγή. 

536. Οι κινητήριες μονάδες οι οποίες εξέρχονται από το Μηχανοστάσιο παραδίδονται στο προσωπικό ελιγμών του Σταθμού στα αναφερόμενα σημεία της :ref:`παραγράφου 445 <455>` κατά τις ώρες που έχουν οριστεί εκ των προτέρων.

537. Οι κινητήριες μονάδες οι κινούμενες συγχρόνως και κατά την ίδια φορά επί μιας και της ίδιας γραμμής θα πρέπει να βρίσκονται σε αρκετή απόσταση μεταξύ τους ούτως ώστε να αποφευχθεί η επαφή τους εν πορεία. Οι παραπάνω κινητήριες μονάδες εφόσον προέρχονται από το ίδιο σημείο και κατευθύνονται στο ίδιο σημείο συνδέονται μεταξύ τους. 
