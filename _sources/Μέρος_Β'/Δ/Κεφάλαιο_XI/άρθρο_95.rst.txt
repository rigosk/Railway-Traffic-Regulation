
Άρθρο 95 - Διαδοχή αμαξοστοιχιών
================================
.. Caution::

	Δεν έχουν ισχύ οι διατάξεις του παρόντος άρθρου για την κανονική κυκλοφορία επί τμημάτων διπλής γραμμής εξοπλισμένων με ΕΗΣΑ, σύμφωνα με το :ref:`άρθρο 9 τους Κεφαλαίου ΙΙ του Παραρτήματος ΙΙΙ <art9_annexxiiib>`

.. _950:

950. Ο Σταθμάρχης, μετά την αναχώρηση καθεμιάς αμαξοστοιχίας από τον σταθμό του, λαμβάνει πάντα τα ενδεικνυόμενα μέτρα για τη στάθμευση και κράτηση στο σταθμό του καθεμιάς ακολουθούσας αμαξοστοιχίας της ίδιας φοράς μέχρις ότου να ειδοποιηθεί από τον επόμενο σταθμό για την άφιξη της προηγηθείσας αμαξοστοιχίας σε αυτόν. Η ανωτέρω «βεβαίωση άφιξης» δίδει, συγκεκριμένα, το δικαίωμα σε αυτόν που τη λαμβάνει να αναγγείλει εν συνεχεία άλλη αμαξοστοιχία της ίδιας φοράς υπό τους όρους των επόμενων παραγράφων 951 και 952.

.. _951:

951. Ο Σταθμάρχης του Σταθμού Α, ο οποίος πρόκειται να αποστείλει αμαξοστοιχία προς τον σταθμό Β οφείλει να αναγγείλει την επικείμενη αποστολή της μέσω του κάτωθι τηλεγραφήματος:

	.. admonition:: Κείμενο Τηλεγραφήματος

		Α προς Β. Αγγέλλω αμαξ ………………….

.. _952:

952. Η αναγγελία αυτή πρέπει να λαμβάνει χώρα λίγο πριν την αναχώρηση της εν λόγω αμαξοστοιχίας από τον σταθμό Α, εφόσον πρόκειται περί αμαξοστοιχίας η οποία δεν σταθμεύει στο σταθμό Α προ του ανοίγματος των σημάτων κάλυψης του σταθμού αυτού, προς την πλευρά της και δη τόσο έγκαιρα όσο απαιτείται για τη στάθμευση και κράτηση της αμαξοστοιχίας στο σταθμό Α και σε κάθε περίπτωση κατά την οποία ο σταθμός Β δεν δύναται να δεχθεί την αποστολή της αμαξοστοιχίας, κατ'εφαρμογή των παραγράφων 950- 958, 981 του παρόντα Κανονισμού ή για οποιαδήποτε άλλη αιτία.

	1. Εφόσον δεν κατέστη δυνατή η αγγελία σύμφωνα με τις ανωτέρω αναφερόμενες προϋποθέσεις, τότε ο σταθμός Α επιδίδει στον Μηχανοδηγό Δελτίο πορείας εν όψει (υπόδειγμα 1036α) σαν να επρόκειτο περί ταυ- τόχρονης ανωμαλίας τηλεφώνου και τηλεγράφου (Βλέπε :doc:`άρθρο 101 <άρθρο_101>`). 

	.. Caution::

		Δεν έχουν ισχύ οι διατάξεις του ακόλουθου εδαφίου για την κανονική κυκλοφορία επί τμημάτων διπλής γραμμής, σύμφωνα με το :ref:`§13 του άρθρου 2 του Παραρτήματος ΙΙ <par13_art2_parartimaii>`


	2. Όταν μία αμαξοστοιχία Σ1 δεν επιτρέπεται κατά τις διατάξεις του παρόντος Κεφαλαίου να αποσταλεί από κάποιον σταθμό Α πριν την άφιξη άλλης αμαξοστοιχίας Σ2 αντίθετης φοράς, η αναγγελία της αμαξοστοιχίας Σ1 από τον εν λόγω σταθμό Α, γενικώς δεν επιτρέπεται να γίνει παρά μόνο μετά την άφιξη της Σ2 στο σταθμό Α και τη βεβαίωση άφιξης από αυτόν (παράγραφος 953).

	.. Caution::

		Δεν έχουν ισχύ οι διατάξεις του ακόλουθου εδαφίου για την κανονική κυκλοφορία επί τμημάτων διπλής γραμμής, σύμφωνα με το :ref:`§13 του άρθρου 2 του Παραρτήματος ΙΙ <par13_art2_parartimaii>`


	3. Εντούτοις, όταν αυτό ενδείκνυται για την υπηρεσία, ο σταθμός Α δύναται να αναγγείλει την αμαξοστοιχία Σ1 προ της άφιξης της Σ2. Σε αυτή την περίπτωση, το τηλεγράφημα αναγγελίας πρέπει να συνταχθεί ως εξής:

	.. admonition:: Κείμενο Τηλεγραφήματος

		Α προς Β: Αναμένοντας αμαξ. Σ2, αγγέλλω αμαξ. Σ1.
	
	Πέραν τούτου, στον εποπτικό πίνακα κυκλοφορίας αμφότερων των σταθμών εγγράφεται ειδική σημείωση για τον παραπάνω τύπο της αναγγελίας βάσει των σχετικών οδηγιών για αυτόν τον πίνακα.

.. _953:

953. Ο Σταθμάρχης του σταθμού Β μετά την άφιξη της αμαξοστοιχίας στο σταθμό του, αφού βεβαιωθεί περί της ακεραιότητας της (άρθρο 115, παράγραφοι :ref:`1153 <1153>`, :ref:`1154 <1154>`) και εξασφαλίσει την προστασία της μέσω των σημάτων κάλυψης του σταθμού, επιβεβαιώνει την άφιξη στο σταθμό Α μέσω του κατωτέρου τηλεγραφήματος:

	.. admonition:: Κείμενο Τηλεγραφήματος

		Β προς Α. Αμαξ ………………… έχει αφιχθεί.

.. _954:

954. Σε περίπτωση καθυστέρησης λήψης του τηλεγραφήματος της βεβαίωσης άφιξης, παρ. 953, ο Σταθμάρχης υποχρεούται να ζητήσει πληροφορίες από τον επόμενο σταθμό μετά την παρέλευση του προβλεπόμενου χρόνου διαδρομής σύμφωνα με το δρομολόγιο αυτής, για την άφιξη ή μη της εν λόγω αμαξοστοιχίας στο σταθμό Β. Σε καμία περίπτωση η τέτοιου είδους ανταλλαγή πληροφοριών δεν απαλλάσσει τους Σταθμάρχες από την υποχρέωση μετάδοσης και λήψης, αντίστοιχα, του τηλεγραφήματος βεβαίωσης άφιξης στην παράγραφο 953. 

  Εάν από τις ληφθείσες πληροφορίες προκύπτει ότι η αναγγελθείσα αμαξοστοιχία βρίσκεται, ακόμα, εν πορεία μεταξύ των δύο σταθμών, ο Σταθμάρχης του σταθμού ο οποίος απέστειλε αμαξοστοιχία, υποχρεούται να αναμείνει τη βεβαίωση άφιξης της από τον επόμενο σταθμό, εκτός εάν πρόκειται περί αμηχανίας ή διάσπασης της αμαξοστοιχίας (οπότε οι δύο σταθμοί ενεργούν σύμφωνα με τα :doc:`άρθρα 127 <../../Ε/Κεφάλαιο_XVI/άρθρο_127>` και :doc:`128 <../../Ε/Κεφάλαιο_XVI/άρθρο_128>` του Κανονισμού Κυκλοφορίας).

955. Κατ' απόκλιση της :ref:`παραγράφου 349 <349>` του Κανονισμού Κυκλοφορίας, τα τηλεγραφήματα αναγγελίας (παράγραφος 951) και βεβαίωσης άφιξης (παράγραφος 953), καταχωρίζονται στον εποπτικό πίνακα κυκλοφορίας με την ώρα επίδοσης και σύμφωνα προς τις έντυπες οδηγίες επί αυτού.

956. Σύμφωνα με το :ref:`άρθρο 1 του Παραρτήματος Α <art_1_papartima_A>` , του παρόντος Κεφαλαίου «Ειδικές διατάξεις», καθορίζονται οι προϋποθέσεις υπο τις οποίες επιτρέπεται κατ' εξαίρεση η αποστολή αμαξοστοιχίας, από κάποιον σταθμό προς τον επόμενο εν ενεργεία, πριν την άφιξη της προηγηθείσας αμαξοστοιχίας της ιδίας φοράς στο σταθμό αυτόν.

.. _957:

957. Σε τμήματα μονής σιδηροδρομικής γραμμής εξοπλισμένα με Ε.Η.Σ.Α., εφόσον η κατάληψη τμήματος αποκλεισμού από αμαξοστοιχία που αναχωρεί από θέση αποκλεισμού Α και η απελευθέρωση του από αυτήν, μετά την άφιξη της στην επόμενη θέση αποκλεισμού Β, βεβαιώνονται από αντίστοιχες ενδείξεις των συσκευών ηλεκτρικού αποκλεισμού, δεν έχουν εφαρμογή οι διατάξεις των ανωτέρω παραγράφων 951 - 953 και της παραγράφου 955.

.. _958:

958. Σε τμήματα μονής σιδηροδρομικής γραμμής εξοπλισμένα με Ε.Η.Σ.Α, ο Σταθμάρχης σταθμού από τον οποίο αναχώρησε αμαξοστοιχία, υπέχει όλες τις υποχρεώσεις που προκύπτουν από την παράγραφο 954, όταν μετά την παρέλευση του κανονικού χρόνου διαδρομής της αμαξοστοιχίας μέχρι τον επόμενο σταθμό παραμένει η ένδειξη κατάληψης του τμήματος αποκλεισμού στη συσκευή ηλεκτρικού αποκλεισμού του σταθμού. Όταν στα ανωτέρω τμήματα γραμμής η κυκλοφορία εξασφαλίζεται από Κέντρο Ελέγχου Κυκλοφορίας, την αντίστοιχη υποχρέωση πληροφόρησης και, ενδεχομένως, λήψης έκτακτων μέτρων ( σύμφωνα με τα :doc:`άρθρα 127 <../../Ε/Κεφάλαιο_XVI/άρθρο_127>` και :doc:`128 <../../Ε/Κεφάλαιο_XVI/άρθρο_128>`) υπέχει ο αρμόδιος Κεντρικός Χειριστής.


959. Κενή.
