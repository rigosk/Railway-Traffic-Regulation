
Άρθρο 2 - ΕΙΔΙΚΟΙ ΕΛΚΥΣΤΗΡΕΣ ΕΛΙΓΜΩΝ (Δρεζινοτρακτέρ)
######################################################

Κατ' επέκταση των διατάξεων του άρθρου 125, Κεφ XV, του Κ.Κ. (περί αυτοκίνητων δρεζινών και μηχανοκίνητων οχημάτων) παρέχονται οι κάτωθι οδηγίες για την οδήγηση, συνοδεία, κυκλοφορία και τα εφόδια των δρεζινοτρακτέρ.

1.	Τα δρεζινοτρακτέρ έχουν τη δυνατότητα, μέσω δικού τους μηχανισμού, εξαγωγής τους από τις σιδηροτροχιές, κίνησής τους εκτός αυτών μέσω συστήματος οδικών τροχών και επανατοποθέτησής τους μέσω του ίδιου μηχανισμού επί των σιδηροτροχιών.

2.	Κενή

3. Για την κυκλοφορία των δρεζινοτρακτέρ επί δημοσίων οδών απαιτείται για την περίπτωση αυτή η βάσει νόμου άδεια οδήγησης.

4. Τα δρεζινοτρακτέρ διενεργούν ελιγμούς εντός σταθμών και συγκροτήματος, υπό τους όρους και τις διατάξεις του Κεφ. V, του παρόντος περί ελιγμών.

5. **Συνοδεία - εφόδια**

	Κατά την κυκλοφορία των δρεζινοτρακτέρ επί ανοικτής γραμμής έχουν εφαρμογή οι διατάξεις της παραγρ. 1251 του παρόντος οι οποίες αφορούν τις αυτοκίνητες δρεζίνες.

6. **Πέδηση - τεχνικός έλεγχος**
	
	Ο τεχνικός έλεγχος των δρεζινοτρακτέρ και η περιοδική επιθεώρησή τους διενεργείται από τη Διεύθυνση Εργοστασίων, κατά δε τα λοιπά έχουν εφαρμογή οι διατάξεις της παραγρ. 1252 του παρόντος.

7. **Ταχύτητα**

	Η μέγιστη ταχύτητα κυκλοφορίας των δρεζινοτρακτέρ επί ανοικτής γραμμής εγγράφεται στις παρειές τους.

8. **Κυκλοφορία**
	
	**α.** Τα δρεζινοτρακτέρ κυκλοφορούν επί ανοικτής γραμμής με αίτηση ελεύθερης γραμμής σε καθεμία περίπτωση.

	**β.** Αυτά δύνανται να απελευθερώσουν την κύρια γραμμή με εξαγωγή τους και να την επαναδεσμεύσουν υπό τους όρους του άρθρου 5, παραρτήματος Β, Κεφ. XI του Κ.Κ..

9. Κατ' εξαίρεση, κατά την εκτέλεση ελιγμών (επί των σιδηροτροχιών) ή κινήσεων εκτός σιδηροτροχιών, εντός των σταθμών ή συγκροτημάτων ή κατά τη μετακίνηση μεταξύ μηχανοστασίου και οικείου σταθμού, επανδρώνονται μόνο από τον μηχανοδηγό.