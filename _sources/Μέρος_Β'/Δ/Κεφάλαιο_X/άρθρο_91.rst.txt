
Άρθρο 91 - Κατάργηση αμαξοστοιχίας 
==================================

910. Εάν από κάποιον σταθμό και πέρα η κυκλοφορία οποιασδήποτε αμαξοστοιχίας, για την οποία έγινε κανονική αγγελία, παρακωλυθεί για οποιοδήποτε λόγο, αυτή καταργείται σύμφωνα με τα κατωτέρω. 

911. Κενή 

912. Οι αμαξοστοιχίες υπόκεινται σε **ουσιαστική και μόνο κατάργηση επί τμήματος ή σε ολόκληρη τη διαδρομή τους**, όταν για οποιοδήποτε λόγο (ενδεικτικά: έλλειψη έργου, μέσων έλξης, μεγάλη καθυστέρηση η οποία έχει κυκλωματικές επιπλοκές σε άλλο δρομολόγιο αντίθετης κατεύθυνσης) δεν δύνανται να κυκλοφορήσουν πέραν ενός ορισμένου σταθμού. 

  Σε ουσιαστική κατάργηση **υπόκεινται και οι τακτικές επιβατικές αμαξοστοιχίες**. 

913. Την απόφαση κατάργησης αμαξοστοιχίας λαμβάνει η αρμόδια Περιφερειακή Υπηρεσία Διανομής Κυκλοφορίας μέσω του Ρυθμιστή Κυκλοφορίας.

  Η Κεντρική Υπηρεσία δύναται να εκχωρήσει το δικαίωμα κατάργησης σε Πρωτεύοντα Σταθμό ή σε Κεντρικό Χειριστή ο οποίος εκτελεί και καθήκοντα Ρυθμιστή Κυκλοφορίας. 

914. Η τυχόν κυκλοφορία τοπικής αμαξοστοιχίας η οποία αντικαθιστά καταργηθείσα τακτική επιβατική επί τμήματος της διαδρομής της, διατάσσεται γενικώς από την Περιφερειακή Υπηρεσία Διανομής σε συνεννόηση με την ενδιαφερόμενη Σιδηροδρομική Επιχείρηση. Η τοπική αμαξοστοιχία αντικατάστασης κυκλοφορεί με τα ίδια δρομολογιακά χαρακτηριστικά με την καταργηθείσα, ως ελεύθερη ειδική. 

915. Αναγγελία κατάργησης προς ενδιαφερόμενους σταθμούς, 

	α. - Κενό 

	β. Η κατάργηση αναγγέλλεται με τηλεγραφική εγκύκλιο από τον πρωτεύοντα σταθμό [#f1]_ του τμήματος κυκλοφορίας από τον οποίο ξεκινά η κατάργηση προς: 

		- τους σταθμούς του εν λόγω τμήματος κυκλοφορίας, 

		- τον πρωτεύοντα σταθμό του επομένου τμήματος που ανέλαβε την αναμετάδοση, 

		- το τμήμα Γραμμής και τα Συγκροτήματα Έλξης στη δικαιοδοσία των οποίων υπάγεται το εν λόγω τμήμα κυκλοφορίας με το κάτωθι κείμενο:

		.. admonition:: Κείμενο Εγκυκλίου

			Αμαξ. Σ1 της (ημερομ) ………………… καταργείται από Α (σταθμός από τον οποίο διακόπτεται η κυκλοφορία ) μέχρι Ω (τελικός σταθμός της αμαξοστοιχίας). ( [#f2]_) 

		Εάν πέραν κάποιου σταθμού σχηματισμού Χ αποφασίστηκε ή είναι ενδεχομένη η (υπό τους όρους του δρομολογίου της καταργούμενης) κυκλοφορία τοπικής αμαξοστοιχίας αντικατάστασης, η κατάργηση αγγέλλεται μέχρι τον σταθμό αυτόν Χ. 

916. Εάν ο σταθμός Α της προηγουμένης παραγράφου δεν είναι σταθμός αφετηρίας της καταργούμενης αμαξοστοιχίας ενεργεί όπως ακριβώς αν η καταργούμενη αμαξοστοιχία τερμάτιζε σε αυτόν. Στην περίπτωση κυκλοφορίας τοπικής αμαξοστοιχίας αντικατάστασης από τον σταθμό Χ, αυτός ενεργεί όπως ακριβώς εάν η αμαξοστοιχία αυτή είχε αφετηρία τον σταθμό αυτό. 

917. Η κατάργηση αμαξοστοιχίας καθώς και η κυκλοφορία, ενδεχομένως, τοπικής αμαξοστοιχίας αντικατάστασης ανακοινώνεται με μέριμνα του Σταθμάρχη, που ειδοποιήθηκε, όπως στην παράγραφο 915 σημείο β: 

	α. στο ενδιαφερόμενο, υπό τις διαταγές του, προσωπικό του σταθμού. 

	β. κατά το δυνατόν, στο προσωπικό γραμμής (Φυλάκεια, Συνεργεία) εντός της περιοχής αρμοδιότητας του σταθμού και 

	γ. στο προσωπικό επί γραμμής και στις αμαξοστοιχίες με την προβλεπόμενη από τον Κανονισμό Σημάτων σήμανση αμαξοστοιχιών. 

918. Εάν η καταργούμενη αμαξοστοιχία είναι τακτική επιβατική, το προσωπικό καθεμιάς αμαξοστοιχίας, η οποία έχει με αυτή προβλεπόμενη διασταύρωση από τα δρομολόγια [#f3]_ , ειδοποιείται περί της κατάργησης από τον κανονικό σταθμό διασταύρωσης μέσω του Δελτίου ειδοποιήσεως (Υπόδειγμα 1001). Εάν η αμαξοστοιχία αυτή δεν σταθμεύσει σε αυτόν τον σταθμό, η ειδοποίηση κατάργησης επιδίδεται από προηγούμενο σταθμό στον οποίο θα σταθμεύσει. 

919. Το προσωπικό καταργηθείσας αμαξοστοιχίας λόγω καθυστέρησης (τακτικής επιβατικής) ειδοποιείται από τον σταθμό κατάργησης Α για τους νέους όρους κυκλοφορίας με το Δελτίο ειδοποιήσεως (Υπόδειγμα 1001). 






.. [#f1] εκτός εάν η αμαξοστοιχία καταργείται εξ αφετηρίας, οπότε την κατάργηση αναγγέλλει ο σταθμός αφετηρίας.

.. [#f2] Τηλεγράφημα καταχωρημένο στα βιβλία κυκλοφορίας του μεταβιβάζοντα και των αποδεκτών σταθμών.

.. [#f3] 
