

Άρθρο 119 - Εκτέλεση διασταυρώσεων και υπερβάσεων 
=================================================


1190. Για την είσοδο αμαξοστοιχίας σε σταθμό στον οποίο πρόκειται να λάβει χώρα διασταύρωση ή υπέρβαση, ισχύουν οι διατάξεις του :doc:`άρθρου 116 <άρθρο_116>`. 

.. _1191:

1191. **Εισαγωγή αμαξοστοιχίας.** 

	α. Απαγορεύεται η ταυτόχρονη είσοδος σε σταθμό δύο ή περισσοτέρων αμαξοστοιχιών της ίδιας ή αντίθετης φοράς. Κατ' εξαίρεση, επιτρέπεται η ταυτόχρονη είσοδος αμαξοστοιχιών όπως παραπάνω, **όταν οι διαδρομές υποδοχής τους, συμπεριλαμβανομένων και των αντίστοιχων διαδρομών ολίσθησης, είναι ανεξάρτητες μεταξύ τους**. Αποκλίσεις από τις ανωτέρω δύο περιπτώσεις μπορούν να ορίζονται από την Κεντρική Υπηρεσία. 

	β. Όταν δεν επιτρέπεται η ταυτόχρονη είσοδος δύο αμαξοστοιχιών, εάν δύο αμαξοστοιχίες της ίδιας ή αντίθετης διεύθυνσης καταφθάνουν ταυτοχρόνως σε κάποιον σταθμό, **προτιμάται η είσοδος της αμαξοστοιχίας που βρίσκεται επί ανωφέρειας**, η δε άλλη αμαξοστοιχία σταθμεύει με τα σήματα κάλυψης μέχρις ότου η πρώτη σταθμεύσει ή διέλθει από τον σταθμό. 

	γ.- Κάθε φορά που προκύπτει, από τον τρόπο χρησιμοποίησης των γραμμών κυκλοφορίας κάποιου σταθμού (:doc:`άρθρο 114 <άρθρο_114>`), ότι κάποια αμαξοστοιχία πρόκειται να διέλθει ή να εισαχθεί σε γραμμή την οποία θα διαβούν οι επιβάτες άλλης αμαξοστοιχίας η οποία είχε αφιχθεί προηγουμένως, τότε η δεύτερη αμαξοστοιχία δεν εισάγεται στο σταθμό παρά μόνο αν γίνει αναγγελία απαγόρευσης διάβασης μέσω της γραμμής αυτής. 

1192. **Κάλυψη ορίου απόστασης** 

	Όταν **η ουρά της πρώτης αμαξοστοιχίας που έχει αφιχθεί καλύπτει το όριο απόστασης** της γραμμής στην οποία θα εισαχθεί η δεύτερη αμαξοστοιχία (:ref:`παράγραφος 1206 <1206>`), τότε για την είσοδο της τελευταίας εφαρμόζονται οι διατάξεις της :ref:`παραγράφου 1166 <1166>` . 

1193. **Ενημέρωση προσωπικού αμαξοστοιχίας.** 

	Όποια αμαξοστοιχία αφιχθεί σε έναν σταθμό, οφείλει να αναμείνει την άλλη αμαξοστοιχία αντίθετης φοράς έτσι ώστε να διασταυρωθεί με αυτή, το δε προσωπικό της πρώτης δεν έχει γνώση της διασταύρωσης, **ο Σταθμάρχης καθιστά ενήμερο τον Μηχανοδηγό και το προσωπικό συνοδείας περί της διασταύρωσης** η οποία πρόκειται να λάβει χώρα. Ενημερώνει, επιπλέον, σε περίπτωση αναμονής της άφιξης αμαξοστοιχίας, που προπορεύεται στην ίδια φορά, στον επόμενο σταθμό. 

1194. Κενή 

1195. Κενή 

1196. Περιπτώσεις στις οποίες επιτρέπεται διέλευση μιας εκ των διασταυρωμένων αμαξοστοιχιών. 

	α. Επιτρέπεται η διέλευση οποιασδήποτε αμαξοστοιχίας από κάποιον σταθμό στον οποίο αυτή θα διασταυρωθεί με κάποια άλλη η οποία έχει αφιχθεί προγενέστερα και έχει σταθμεύσει εφόσον:

		αα. η σταθμεύουσα προς διασταύρωση δεν είναι τακτική επιβατική ή αυτή που έχει σταθμεύσει και είναι προς διασταύρωση είναι μεν τακτική επιβατική, αλλά η προς διέλευση δεν έχει δρομολογιακή υποχρέωση διασταύρωσης έναντι αυτής,([#ref1]_) 

		ββ. αμφότερες οι αμαξοστοιχίες είναι τακτικές επιβατικές και έχουν αφιχθεί στο σταθμό διασταύρωσης κυκλοφορώντας βάσει του δρομολογίου του, δηλαδή η διασταύρωση λαμβάνει χώρα στο σταθμό στον οποίο ορίζεται από τα δρομολόγια. 

	β. Οι σταθμοί, στους οποίους επιτρέπεται κατά τα παραπάνω, να εκτελεσθεί διασταύρωση σε διέλευση της μιας αμαξοστοιχίας, **πρέπει απαραιτήτως να καλύπτονται είτε μέσω προσήματος και σημαφόρου, τα οποία λειτουργούν κανονικά, είτε μόνο μέσω σήματος κάλυψης, το οποίο δύναται να δώσει σήμα «στάθμευσης» και σήμα «είσοδος ελεύθερη»**. 

	γ. Κάθε φορά που επιτρέπεται η διασταύρωση δύο αμαξοστοιχιών σε διέλευση της μιας, τότε **το σήμα κάλυψης διατηρείται κλειστό πριν από την αμαξοστοιχία σε διέλευση που διασταυρώνεται και δεν ανοίγει, παρά μόνο αφού η αμαξοστοιχία με την οποία διασταυρώνεται αυτή, έχει αφιχθεί και σταθμεύσει οριστικά**. 

		γγ. Σε οποιαδήποτε περίπτωση, σε σταθμό εξοπλισμένο με σήματα εισόδου και σήματα εξόδου, που οι ενδείξεις τους αλληλεξαρτώνται (η ένδειξη, δηλαδή, του σήματος εισόδου πληροφορεί τον μηχανοδηγό και για τη θέση του αντίστοιχου σήματος εξόδου). 


1197. Κενή 


1198. **Υπερβάσεις αμαξοστοιχιών** 

	α. Εάν η υπέρβαση δύο αμαξοστοιχιών μετατοπισθεί σε σταθμό στον οποίο κανονικά δεν σταθμεύει η υπερβαινομένη αμαξοστοιχία, τότε εάν η υπέρβαση λάβει χώρα: 

		αα. πριν τον σταθμό της δρομολογιακής υπέρβασης, η στάθμευση αυτής προκαλείται κατά τα αναφερόμενα στην :ref:`παράγραφο 1150 <1150>`, 

		ββ. μετά τον σταθμό της δρομολογιακής υπέρβασης, ο σταθμός δρομολογιακής υπέρβασης διατάσσει τη στάθμευση αυτής στο σταθμό της πραγματικής υπέρβασης μέσω δελτίου έκτακτης στάθμευσης (Υπόδειγμα 1037). 

	β. Σε όλες τις περιπτώσεις υπερβάσεων, η υπερβαίνουσα αμαξοστοιχία **δύναται να διέλθει από τον σταθμό της υπέρβασης (δρομολογιακής ή πραγματικής) χωρίς στάθμευση**, υπό τις προϋποθέσεις πάντοτε της :ref:`παρ. 1171 <1171>`. 

1199. Κενή 

.. [#ref1]  Δηλαδή η σταθμεύσασα τακτική επιβατική δεν σημειώνεται ποτέ στο δρομολόγιό της σε διέλευση.
