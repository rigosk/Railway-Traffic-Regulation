
Άρθρο 84 - Σύνταξη δρομολογίων και κοινοποίησή τους
===================================================

.. Caution:: 

	Οι διατάξεις του παρόντος άρθρου συμπληρώθηκαν με το :ref:`άρθρο 8, Κεφάλαιο ΙI, Παράρτημα ΙΙΙ <8_annexiii_b>`.

863. Τα δρομολόγια, κανονικά και ειδικά, συντάσσονται από την Κεντρική Υπηρεσία.


864. Τα κανονικά δρομολόγια κοινοποιούνται σε έκαστο ενδιαφερόμενο υπάλληλο μέσω των **Εγχειριδίων κυκλοφορίας των αμαξοστοιχιών** και σε έκαστο Γραφείο (π.χ. Σταθμούς, Μηχανοστάσια κτλ.) μέσω πινάκων δρομολογίων ή και γραφικών πινάκων.


865. Ειδικοί πίνακες δρομολογίων, οι οποίοι περιλαμβάνουν μόνο τις επιβατικές αμαξοστοιχίες, τοιχοκολλούνται προς χρήση από το κοινό.


866. Τα Εγχειρίδια Δρομολογίων επιδίδονται στο ενδιαφερόμενο Προσωπικό από καθέναν Σταθμό, Μηχανοστάσιο ή Τμήμα Γραμμής έναντι υπογραφής στον Πίνακα κοινοποίησης δρομολογίων (Υπόδειγμα ΟΣΕ 1038).


867. Έκαστος Σταθμός, Μηχανοστάσιο ή Τμήμα Γραμμής αποστέλλει στην αρμόδια Κεντρική Υπηρεσία, πέντε ημέρες πριν την έναρξη της ισχύος των δρομολογίων, τον Πίνακα Υπόδειγμα 1038, υπογεγραμμένο από όλους τους υπαλλήλους των οποίων η υπηρεσία σχετίζεται με την κυκλοφορία των αμαξοστοιχιών.


868. Ομοίως, κοινοποιείται και καθεμιά μετατροπή των Κανονικών δρομολογίων.


869. Καθένας υπάλληλος, του οποίου η υπηρεσία σχετίζεται άμεσα με την κυκλοφορία των αμαξοστοιχιών, οφείλει εν ώρα υπηρεσίας να φέρει μαζί του το **Εγχειρίδιο Δρομολογίων** με το οποίο εφοδιάστηκε, σύμφωνα με τα παραπάνω.


870. Σε περίπτωση έκτακτης μετατροπής δρομολογίου ημερήσιας τακτικής αμαξοστοιχίας, αυτή κοινοποιείται με έγγραφη ή τηλεγραφική εγκύκλιο της Κεντρικής Υπηρεσίας στους Σταθμούς, Μηχανοστάσια και Τμήματα Γραμμής.


871. Έκαστος Σταθμός τον οποίο αφορά η τροποποίηση αυτή, βεβαιώνει ότι παρέλαβε την παραπάνω εγκύκλιο με τηλεγράφημα, απευθυνόμενο στον αρχικό Σταθμό του Τμήματος κυκλοφορίας στο οποίο ανήκει ή στον αρχικό Σταθμό της αμαξοστοιχίας εάν αυτός ανήκει στο ίδιο τμήμα κυκλοφορίας.


872. Εάν η παραπάνω επιβεβαίωση ενός Σταθμού δεν ληφθεί μέχρι την ώρα αναχώρησης της αμαξοστοιχίας από τον αρχικό της Σταθμό ή τον αρχικό Σταθμό του Τμήματος κυκλοφορίας, οι Σταθμοί αυτοί ειδοποιούν περί τούτου τηλεγραφικά τον προηγούμενο Σταθμό από αυτόν που δεν προέβη στην επιβεβαίωση, καθώς και το πλήρωμα της αμαξοστοιχίας, με Δελτίο ειδοποίησης (Υπόδειγμα 1001).

    Στην περίπτωση αυτή, η αμαξοστοιχία κυκλοφορεί από τον Σταθμό που ειδοποιήθηκε -με βάση τα παραπάνω- μέχρι τον Σταθμό που καθυστέρησε να προβεί στην επιβεβαίωση, με αίτηση ελεύθερης γραμμής (παράγραφοι :ref:`951 <951>` και :ref:`952 <952>`).

873. Τα ειδικά δρομολόγια κοινοποιούνται εγγράφως, με **Φύλλο ειδικού δρομολογίου** (Υπόδειγμα ΟΣΕ 1039) ή τηλεγραφικά από την Κεντρική Υπηρεσία:

	α. σε όλους τους Σταθμούς της διαδρομής της ειδικής αμαξοστοιχίας και επιπλέον στον τελικό Σταθμό του τμήματος κυκλοφορίας στο οποίο ανήκει ο τελικός Σταθμός της αμαξοστοιχίας,

	β. Στη Σιδηροδρομική Επιχείρηση η οποία ζήτησε με αίτημα της την κυκλοφορία της Ειδικής Αμαξοστοιχίας.


874. Τα ειδικά δρομολόγια αναφέρουν:

	α. τον τίτλο της αμαξοστοιχίας (:doc:`άρθρο 83 <άρθρο_83>`).

	β. τις ώρες αναχώρησης και άφιξης ή διέλευσης από τον αρχικό, τους ενδιαμέσους και τον τελικό Σταθμό.

	γ. τις συναντήσεις, σύμφωνα με το :doc:`άρθρο 93 <../Κεφάλαιο_XI/άρθρο_93>`, με τα κανονικά και τα τυχόν έτερα ειδικά δρομολόγια της ίδιας ή αντίθετης φοράς.

	δ. τις τυχόν μετατροπές του δρομολογίου κανονικών ή έτερων ειδικών αμαξοστοιχιών ή και την απαγόρευση της κυκλοφορίας κάποιας αμαξοστοιχίας επί κανονικού ή ειδικού δρομολογίου.

	ε. τις ταχύτητες οι οποίες λήφθηκαν για τη χάραξη του δρομολογίου επί των διαφόρων κλίσεων της γραμμής. 


