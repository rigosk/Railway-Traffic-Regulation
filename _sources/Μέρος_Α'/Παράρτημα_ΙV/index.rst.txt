ΠΑΡΑΡΤΗΜΑ IV - Ειδικές Εγκαταστάσεις Σηματοδοτήσεως και Ασφαλείας Σταθμών: α. Εδέσσης, β. Καλαμάτας
#####################################################################################################


Α. ΓΡΑΜΜΗ ΑΣΦΑΛΕΙΑΣ ΣΤΑΘΜΟΥ ΕΔΕΣΣΗΣ
************************************

1. Στο σταθμό Εδέσσης (χλμ 110+700 Θ-Φ) προς την πλευρά του Αμυνταίου και στη χιλιομετρική θέση 111+512, λόγω ισχυρής κλίσεως της γραμμής εγκαταστάθηκε από 10.11.1972 γραμμή ασφαλείας που συνδέεται με την κύρια γραμμή με αλλαγή. 

	Την αλλαγή αυτή τηλεχειρίζεται από το Γραφείο του ο αρμόδιος υπάλληλος Κινήσεως του σταθμού Εδέσσης. 

2. **Η κανονική θέση της αλλαγής είναι «ΑΡΙΣΤΕΡΑ»** κατά τη διέλευσή της από το Αμύνταιο προς την Έδεσσα και οδηγεί στην παρακαμπτήριο ασφαλείας.

3. **Λειτουργία του συστήματος για την είσοδο αμαξοστοιχίας στο σταθμό Εδέσσης από το Αμύνταιο.**

	3.1. Η τηλεχειριζόμενη αλλαγή καλύπτεται κατά την είσοδο των αμαξοστοιχιών από φωτοπρόσημα εισόδου (Χ.Σ. 112+224) και φωτόσημα εισόδου (ΧΣ111 +524). Στο φωτοπρόσημα εισόδου υπάρχουν δυο φανοί που παρέχουν τις ενδείξεις, 

		ερυθρό: «σταθμεύσατε» ή 

		πορτοκαλόχρουν: «είσοδος ελεύθερη. Μειώσατε ταχύτητα και συμμορφωθείτε με την ένδειξη του σημαφόρου».


	3.2. Κάθε αμαξοστοιχία, μεμονωμένη μηχανή, δρεζίνα ή μηχανοκίνητο βαγονέτο που φέρουν περιττό αριθμό σταθμεύει προ του ερυθρού φωτοσήματος εισόδου (ΧΣ 111+524) και αναγγέλλει από το Ρ/Τ στο σταθμό Εδέσσης τη στάθμευση. Στη συνέχεια, ξεκινάει από το σημείο σταθμεύσεως μόνον αφού δοθεί από το σήμα αυτό η ένδειξη «είσοδος ελεύθερη» (φως πορτοκαλόχρουν).

	3.3. Στο Γραφείο Κινήσεως του σταθμού Εδέσσης βρίσκεται εποπτικός γυάλινος πίνακας της περιοχής της γραμμής: πρόσημα, αλλαγή, κλάδος γραμμής ασφαλείας καθώς και κλάδος κύριας γραμμής προς το σταθμό. 

	   Επάνω στον πίνακα απεικονίζονται με ερυθρό χρώμα τρία μεμονωμένα (ηλεκτρικώς) τμήματα γραμμής: στο φωτοπρόσημα, πριν την αλλαγή και επάνω στην αλλαγή που στο εξής θα ονομάζονται **Γ, Α, Β** κατά τη φορά Αμύνταιο Έδεσσα. Το Β είναι διχαλωτό με ένα τμήμα που ανήκει στη γραμμή ασφαλείας και το άλλο στην κύρια γραμμή προς το σταθμό. Τα τμήματα αυτά που είναι ερυθρού χρώματος φωτίζονται και γίνονται έντονα ερυθρά όταν αντίστοιχα υπάρχει επάνω σε αυτά ένα όχημα. Στο Γραφείο Κινήσεως και κάτω από τον εποπτικό πίνακα υπάρχουν τα κλείθρα που φέρουν αρίθμηση 1,3 και 4. Άλλο κλείθρο με αριθμό 2 βρίσκεται έξω από το Γραφείο Κινήσεως. Τα κλείθρα 1,2 και 3 είναι για τη λειτουργία του συστήματος κατά την είσοδο της αμαξοστοιχίας από την πλευρά του Αμυνταίου, το δε κλείθρο 4 για την έξοδο αμαξοστοιχίας από Έδεσσα προς Αμύνταιο. 

	    **Στην** κανονική θέση της αλλαγής το μοναδικό κλειδί χειρισμού όλων των κλείθρων βρίσκεται κρεμασμένο σε ειδική θέση (εκτός κλείθρου) κάτω από τον εποπτικό πίνακα. 

	   Αμέσως μόλις η αμαξοστοιχία από πλευράς Αμυνταίου περάσει το φωτοπρόσημα (δηλαδή το μεμονωμένο τμήμα Γ) φαίνεται επάνω στο αντίστοιχο τμήμα του πίνακα φωτεινή ένδειξη (εικόνα 2), η οποία εξαφανίζεται με την προώθηση και έξοδο της αμαξοστοιχίας από το τμήμα αυτό (εικόνα 3). 

	   Όταν η αμαξοστοιχία φθάσει στο άλλο μεμονωμένο τμήμα Α, το αντίστοιχο τμήμα του πίνακα φωτίζεται ερυθρό (εικόνα 4). Ο Σταθμάρχης λαμβάνει από το Ρ/Τ την αγγελία σταθμεύσεως της αμαξοστοιχίας προ του κλειστού φωτοσήματος (όπως προβλέπεται στην § 3.2.) και ενεργεί στη συνέχεια ως εξής: 

		- Λαμβάνει το κλειδί και με αυτό χειρίζεται διαδοχικά τα κλείθρα 1,2 (έξω από το σταθμό) και 3. 

		- Με τον τελευταίο αυτό χειρισμό (του κλείθρου 3) επιτυγχάνεται η στροφή της αλλαγής στη θέση «ΔΕΞΙΑ» (προς την κύρια γραμμή) και η μεταβολή της ερυθρής ένδειξης του φωτοσήματος εισόδου σε πορτοκαλόχρουν: «είσοδος ελεύθερη. Μειώσατε ταχύτητα και συμμορφωθείτε με την ένδειξη σημαφόρου». 

	   Η αμαξοστοιχία προχωρεί τότε προς το σταθμό (εφ' όσον ο σημαφόρος είναι ανοιχτός), εισέρχεται στο μεμονωμένο τμήμα Β και φωτίζεται ερυθρό το αντίστοιχο τμήμα του πίνακα (εικόνα 8). 

	   Μετά την εγκατάλειψη του μεμονωμένου τμήματος Β από την αμαξοστοιχία, η αλλαγή επαναφέρεται αυτόματα **«ΑΡΙΣΤΕΡΑ»** (προς την παρακαμπτήριο) και η φωτεινή ερυθρή ένδειξη επάνω στον πίνακα σβήνει. 

	3.4.Η θέση διευθετήσεως της αλλαγής ασφαλείας επισημαίνεται στον πίνακα με δυο φωτεινά σημεία - αρχής και τέλους περιοχής αλλαγής - τα οποία κάθε φορά ανάβουν δεξιά ή αριστερά με απόλυτη αντιστοιχία προς τη θέση διευθετήσεως της αλλαγής. 

	3.5.Σε περίπτωση παραβιάσεως του φωτοσήματος εισόδου (Χ.Σ. 111+524) όταν φωτίζεται το (αριστερά) ερυθρό τμήμα του κλάδου γραμμής ασφαλείας του εποπτικού πίνακα, η αλλαγή παραμένει στη θέση **«ΑΡΙΣΤΕΡΑ»** και δεν είναι δυνατός ο τηλεχειρισμός της από το Γραφείο Κινήσεως, εάν δεν οπισθοδρομήσει η αμαξοστοιχία και δεν απελευθερωθεί το μεμονωμένο τμήμα που καταλήφθηκε. 

4. **Έξοδος αμαξοστοιχίας** από το σταθμό Εδέσσης.

	4.1. Η τηλεχειριζόμενη αλλαγή καλύπτεται κατά την έξοδο των αμαξοστοιχιών από φωτόσημα εξόδου που βρίσκεται στο ΧΣ 110+919 και φέρει δυο φανούς, ερυθρό και πράσινο. Παρέχει την ένδειξη: 

		- Φως ερυθρό: «Σταθμεύσατε» όταν η αλλαγή της γραμμής ασφαλείας είναι διευθετημένη στην κανονική θέση (δηλαδή προς τη γραμμή ασφαλείας) και

		-Φως πράσινο: «Έξοδος ελεύθερη» όταν η αλλαγή είναι διευθετημένη προς την κύρια γραμμή.

	4.2. Η διευθέτηση της αλλαγής ασφαλείας προς την κύρια γραμμή, επιτυγχάνεται με τηλεχειρισμό από το Γραφείο Κινήσεως, από όπου ο Σταθμάρχης χειρίζεται για το σκοπό αυτό το κλείθρο No 4 με το ίδιο (μοναδικό για όλους τους χειρισμούς) κλειδί με το οποίο επιτυγχάνεται ο χειρισμός και των υπόλοιπων κλείθρων 1, 2, 3. 

	4.3. Όταν ο υπάλληλος Κινήσεως βεβαιωθεί από την ένδειξη του διαγράμματος (μετά τον χειρισμό του κλείθρου 4), ότι η αλλαγή της γραμμής ασφαλείας διευθετήθη προς την κύρια γραμμή, βγάζει το κλειδί από το κλείθρο No 4 και τοποθετεί αυτό στην καθορισμένη θέση του και στη συνέχεια φροντίζει για την αναχώρηση της αμαξοστοιχίας.  αλλαγή επανέρχεται αυτόματα στην κανονική της θέση (προς τη γραμμή ασφαλείας) μετά τη διεύλευση της αμαξοστοιχίας από αυτή. Κλειδί για το χειρισμό των κλείθρων 1,2,3 και 4 υπάρχει και εφεδρικό, που φυλάγεται κατάλληλα από το Σταθμάρχη.

5. **Ακύρωση διαδρομής**.

	5.1. Είναι δυνατή η ακύρωση διαδρομής εξόδου προς Αμύνταιο που χαράχθηκε επάνω στο διάγραμμα με το χειρισμό ενός κουμπιού, η απελευθέρωση του οποίου επιτυγχάνεται με το κόψιμο της μολυβδοσφραγίδας. 

	5.2. Για κάθε ακύρωση διαδρομής θα καταχωρείται παρατήρηση στο οικείο βιβλίο καταχωρήσεως ανωμαλιών, που υπογράφεται από τον υπάλληλο κινήσεως. Η επανασφράγιση γίνεται από Τεχνίτη του THE. 

6. Κάθε ανωμαλία, ή βλάβη στο σύστημα της τηλεχειριζόμενης αλλαγής θα αναφέρεται αμέσως στο THE ο δε χειρισμός της αλλαγής μέχρι την αποκατάσταση της ανωμαλίας θα γίνεται με το χειροστρόφαλο που υπάρχει και φυλάγεται από το Σταθμάρχη Κινήσεως. 

7. Το φωτοπρόσημα εισόδου, το φωτόσημα εισόδου και το φωτόσημα εξόδου, έχουν τοποθετηθεί για την κάλυψη και μόνον της αλλαγής της γραμμής ασφαλείας και λειτουργούν ανεξάρτητα από τις ενδείξεις των σημάτων καλύψεως του σταθμού. 

8. Η διάταξη της γραμμής και των φωτοσηματων, παρουσιάζεται στο ενδεικτικό σχέδιο του παραρτήματος που ακολουθεί.


ΕΠΟΠΤΙΚ0Σ ΠΙΝΑΚΑΣ ΓΡΑΜΜΗΣ ΑΣΦΑΛΕΙΑΣ ΣΤΑΘΜΟΥ ΕΔΕΣΣΗΣ
====================================================




.. figure:: ../images/image--190.jpg
      	   :scale: 70 %
      	   :class: center

.. rst-class:: center

	Εικόνα 1

	Κανονική θέση αλλαγής

.. figure:: ../images/image--192.jpg
      	   :scale: 70 %
      	   :class: center

.. rst-class:: center

	Εικόνα 2
	
	Προσέγγιση αμαξ/χίας από Αμύνταιο, κατάληψη μεμονωμένου τμήματος Γ.

.. figure:: ../images/image--194.jpg
      	   :scale: 70 %
      	   :class: center

.. rst-class:: center

	Εικόνα 3

	Απελευθέρωση μεμονωμένου τμήματος Γ.

	(η αμαξ/χία κινείται προς μεμονωμένο τμήμα Α)

.. figure:: ../images/image--196.jpg
      	   :scale: 70 %
      	   :class: center

.. rst-class:: center

	Εικόνα 4

	Κατάληψη μεμονωμένου τμήματος Α.

.. figure:: ../images/image--198.jpg
      	   :scale: 70 %
      	   :class: center

.. rst-class:: center

	Εικόνα 5
	
	Χειρισμός κλειδός No 1

.. figure:: ../images/image--200.jpg
      	   :scale: 70 %
      	   :class: center

.. rst-class:: center

	Εικόνα 6
	
	Χειρισμός κλειδός No 2
	
	(εκτός γραφείου Σταθμάρχη)


.. figure:: ../images/image--202.jpg
      	   :scale: 70 %
      	   :class: center

.. rst-class:: center

	Εικόνα 7

	Χειρισμός κλειδός No 3

.. figure:: ../images/image--204.jpg
      	   :scale: 70 %
      	   :class: center

.. rst-class:: center

	Εικόνα 8

	Στροφή αλλαγής «ΔΕΞΙΑ» προς κυρία γραμμή

	Δίοδος αμαξ/χίας (κατάληψη μεμονωμένου τμήματος Β).

Διάταξη φωτοσημάνσεως περιοχής αλλαγής γραμμής ασφαλείας σταθμού Εδέσσης
==========================================================================



.. figure:: ../images/501.png
      	   :scale: 60 %
      	   :class: center



.. figure:: ../images/image--217.jpg
      	   :scale: 70 %
      	   :class: center

.. rst-class:: center
	
	Εικόνα 9

	Απελευθέρωση περιοχής αλλαγής μετά τη διέλευση της αμαξ/χίας προς είσοδο στο σταθμό.

Β. ΤΗΛΕΧΕΙΡΙΣΜΟΙ ΚΑΙ ΕΞΑΣΦΑΛΙΣΗ ΑΛΛΑΓΗΣ ΔΙΑΚΛΑΔΩΣΕΩΣ ΣΤΑΘΜΟΥ ΚΑΛΑΜΑΤΑΣ (Ασπρόχωμα - Μηχανοστάσιο).
******************************************************************************************************

1. Περιγραφή της εγκαταστάσεως 

	α. Η περιοχή της αλλαγής καλύπτεται από τα παρακάτω φωτοσήματα.

		-Από την πλευρά σταθμού Καλαμάτας

		.. rst-class:: center

			+----------------------------+----------------------------+
			|Φωτόσημα αρ.2               |1 ερυθρό                    |
			|τριών ενδείξεων             |2 βέλη κίτρινου χρώματος    |
			|			     |(κατακόρυφο ή λοξό)         |
			+----------------------------+----------------------------+

	
		-Από την πλευρά σταθμού Ασπροχώματος.

		.. rst-class:: center

			+----------------------------+----------------------------+
			|Φωτόσημα αρ. 1              |1 ερυθρό                    |
			|δύο ενδείξεων               |1 βέλος κίτρινου χρώματος   |
			|			     |(λοξό)                      |
			+----------------------------+----------------------------+


		-Από την πλευρά του Μηχανοστασίου

		.. rst-class:: center

			+----------------------------+----------------------------+
			|Φωτόσημα αρ. 3              |1 ερυθρό                    |
			|δύο ενδείξεων               |1 βέλος κίτρινου χρώματος   |
			|			     |(κατακόρυφο)                |
			+----------------------------+----------------------------+

	β. Η γενική διάταξη της εγκαταστάσεως μαζί με τις χιλιομετρικές θέσεις των φωτοσημάτων και τον πίνακα αλληλοεξαρτήσεως των ενδείξεων αυτού καθώς και της θέσεως (+) ή (-) της αλλαγής δίδεται στο σχέδιο που ακολουθεί. 

	γ. Ο τηλεχειρισμός της αλλαγής (Χ.Σ 235+827 Μ.Κ.) εξασφαλίζεται από το Γραφείο Κινήσεως του σταθμού Καλαμάτας με στροφή ενός κουμπιού που βρίσκεται επάνω στον εποπτικό πίνακα. Η αλλαγή διαθέτει και ηλεκτροκίνητο μηχανισμό. Η κανονική θέση (+) της αλλαγής είναι προς την κύρια γραμμή (προς Ασπρόχωμα), που αντιστοιχεί σε διέλευση από καμπύλο κλάδο. 

	δ. Η περιοχή της αλλαγής αποτελεί ένα ηλεκτρικά μεμονωμένο τμήμα. Η παρουσία επάνω στο μεμονωμένο τμήμα άξονα σιδηροδρομικού οχήματος προκαλεί καθήλωση της αλλαγής στη θέση που είναι στραμμένη. 

2. Λειτουργία της εγκαταστάσεως.

	α. Για την αναχώρηση αμαξοστοιχίας από την Καλαμάτα προς **Ασπρόχωμα**, ο Σταθμάρχης ελέγχει μέσω του εποπτικού πίνακα χειρισμού ότι η αλλαγή είναι διευθετημένη στην κανονική θέση (+) - βλέπε παράγραφο 1γ - και ότι η περιοχή αυτής δεν είναι κατειλημμένη από αμαξοστοιχία, οπότε εμφανίζεται η ακόλουθη κατάσταση σημάτων:

		Φωτόσημα 2: Βέλος κίτρινο λοξό.

		Φωτόσημα 1: Βέλος κίτρινο λοξό - Φωτοπρόσημα 1 Α: Κίτρινο.

		Φωτόσημα 3: Ερυθρό. - Φωτοπρόσημα 3Α: Κίτρινο

	Στις ίδιες ενέργειες (α) προβαίνει ο Σταθμάρχης προκειμένου να υποδεχθεί αμαξοστοιχία από το **Ασπρόχωμα**. Οι ενδείξεις των φωτοσημάτων είναι οι ίδιες όπως πιο πάνω (α).

	β. Για την κυκλοφορία από την Καλαμάτα προς το **Μηχανοστάσιο ή αντίστροφα**, ο Σταθμάρχης ελέγχει ότι η περιοχή της αλλαγής (Χ.Σ 235+827 Μ.Κ.) είναι ελεύθερη και στη συνέχεια χειρίζεται το ειδικό κουμπί διευθετήσεως της αλλαγής στη θέση (-), οπότε εμφανίζεται η ακόλουθη κατάσταση σημάτων:

		Φωτόσημα 2: Βέλος κίτρινο κατακόρυφο.

		Φωτόσημα 1: Ερυθρό - Φωτοπρόσημα 1Α Κίτρινο.

		Φωτόσημα 3: Βέλος κίτρινο

	γ. Κατά την είσοδο του πρώτου άξονα οχήματος στο μεμονωμένο τμήμα της αλλαγής, οι ενδείξεις των φωτοσημάτων 1, 2, 3 μεταπίπτουν - όσες είναι κίτρινες - στο ερυθρό και παραμένουν ερυθρές μέχρι την πλήρη απελευθέρωση του τμήματος από κάθε άξονα που βρίσκεται επάνω σ' αυτό, οπότε επανέρχονται στην προηγούμενη αυτών κατάσταση. 

3. **Σημασία των φωτεινών ενδείξεων** 

.. topic:: Ερυθρό 

	στάθμευση, λόγω μη κανονικής διευθετήσεως της αλλαγής ή καταλήψεως της περιοχής της. 

.. topic:: Κίτρινο φωτοπροσήματος 

	ακολουθεί φωτόσημα ερυθρό ή βέλος (κίτρινο). 

.. topic:: Βέλος (κίτρινο) φωτοσήματος 

	αλλαγή διευθετημένη κανονικά προς την κατεύθυνση του βέλους. Μεμονωμένη περιοχή ελεύθερη.

  Σβησμένο φωτόσημα επιτάσσει στάθμευση προ αυτού. (Παράρτημα II ΚΣ § 22).

4. **Ανωμαλίες λειτουργίας**.

	Σε περίπτωση διακοπής του ρεύματος ή ηλεκτρικής ανωμαλίας, η εγκατάσταση φωτοσημάνσεως δεν λειτουργεί.

	Ο χειρισμός της αλλαγής γίνεται σε μια τέτοια περίπτωση από τον κλειδούχο με ειδικό χειροστρόφαλο.

	Οι αμαξοστοιχίες ή οι μηχανές ή οι συνθέσεις που προέρχονται από τον σταθμό Ασπροχώματος ή το Μηχανοστάσιο εισάγονται στο σταθμό Καλαμάτας με πλοήγηση από τη θέση της αλλαγής διότι τα φωτοσήματα παραμένουν σβηστά.

.. figure:: ../images/600.png
      	   :scale: 70 %
      	   :class: center
