
Άρθρο 25 - Ανωμαλίες κατά τον τεχνικό έλεγχο και τη φόρτωση των οχημάτων. Υποχρεώσεις σταθμαρχών.
=================================================================================================

257. Στην περίπτωση που ο Σταθμάρχης ή Κεντρικός Χειριστής λάβει τηλεγράφημα από τον μηχανοδηγό μιας αμαξοστοιχίας μέσω του οποίου κοινοποιείται πως η αμαξοστοιχία ή οχήματα αυτής δεν είναι άρτια, σύμφωνα με το :doc:`άρθρο 17 <άρθρο_17>` ή εμφανίζει αποκλίσεις στη φόρτωση οχημάτων της σύμφωνα με το :doc:`άρθρο 24 <άρθρο_24>`, τότε κρατεί την αμαξοστοιχία στο σταθμό του και δεν επιτρέπει την αναχώρηση της μέχρις ότου ο μηχανοδηγός να ανακοινώσει ότι η αμαξοστοιχία είναι έτοιμη. Μέχρι να λάβει νεότερη ενημέρωση από το μηχανοδηγό, ενημερώνει τον Ρυθμιστή Κυκλοφορίας ή τον Πρωτεύοντα σταθμό. Εάν ο μηχανοδηγός αμαξοστοιχίας ενημερώσει τηλεγραφικά πως δεν πρόκειται η αμαξοστοιχία να συνεχίσει την πορεία της, προβαίνει στις προβλεπόμενες περί κατάργησης αμαξοστοιχίας ενέργειες.

258. Εφόσον είναι εφικτό και αυτό ζητηθεί, συνδράμει τη Σιδηροδρομική Επιχείρηση διαθέτοντας προσωπικό ελιγμών ούτως ώστε να αποκοπούν οχήματα που εμφανίζουν αποκλίσεις.

259. Στην περίπτωση που ο Σταθμάρχης ή Κεντρικός Χειριστής λάβει έγγραφη εντολή από τις Ρυθμιστικές και Εποπτικές του Σιδηροδρόμου Αρχές για κράτηση συγκεκριμένης αμαξοστοιχίας στον σταθμό του, ούτως ώστε να διενεργηθούν από τις Αρχές αυτές και τα εντεταλμένα τους όργανα έλεγχοι στην αμαξοστοιχία, οφείλει να συμμορφωθεί αμέσως και να λάβει τα κατάλληλα μέτρα για την κράτηση της. Αφού κρατήσει την αμαξοστοιχία οφείλει να ενημερώσει σχετικά τον Πρωτεύοντα σταθμό ή τον Ρυθμιστή Κυκλοφορίας. 

