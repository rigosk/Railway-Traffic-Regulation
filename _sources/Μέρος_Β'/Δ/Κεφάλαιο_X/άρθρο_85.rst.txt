Άρθρο 85 - Διανομή
==================

875. α. Οι Σιδηροδρομικές επιχειρήσεις, τηρώντας και τα οριζόμενα στην εκάστοτε ισχύουσα Δήλωση Δικτύου, κάθε μέρα και σε καθορισμένη ώρα, αποστέλλουν αιτήματα για τις αμαξοστοιχίες που θα ήθελαν να εκτελέσουν την επομένη, δηλαδή: 

	1) Ποιες εκ των τακτικών ή περιοδικών δεν θα εκτελέσουν. 

	2) Ποιες εκ των προαιρετικών θα εκτελέσουν. 

	3) Ποιες ειδικές αμαξοστοιχίες απαιτούνται επιπλέον, για την εξυπηρέτηση των μεταφορών τους. 

  β. Αντίστοιχα, οι Υπηρεσίες του Διαχειριστή Υποδομής καθημερινά αποστέλλουν αιτήματα για την κυκλοφορία αμαξοστοιχιών έργων, μηχανημάτων κτλ. 

876. Επί τη βάσει των ως άνω αιτημάτων, η Κεντρική Υπηρεσία Κυκλοφορίας ορίζει τις αμαξοστοιχίες οι οποίες θα κυκλοφορήσουν κατά το επόμενο εικοσιτετράωρο.

877. Η Κεντρική Υπηρεσία εκτιμώντας τις προβλεπόμενες κυκλοφοριακές συνθήκες και τη στελέχωση σταθμών ορίζει ποιες από τις αμαξοστοιχίες των ανωτέρω εδαφίων α' 2) και 3) και β', θα κυκλοφορήσουν.

878. Η διεκπεραίωση εν γένει της ως άνω εργασίας αποτελεί την υπηρεσία της Διανομής, η δε διεξαγωγή αυτής καθορίζεται λεπτομερέστερα μέσω εγκυκλίου. 


