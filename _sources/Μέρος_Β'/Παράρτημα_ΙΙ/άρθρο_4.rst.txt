ΑΡΘΡΟ 4 - ΔΙΑΚΟΠΗ ΚΥΚΛΟΦΟΡΙΑΣ ΣΕ ΜΙΑ ΓΡΑΜΜΗ ΚΑΤΕΥΘΥΝΣΗΣ
=======================================================




Α'  ΑΝΑΓΓΕΛΙΑ ΔΙΑΚΟΠΗΣ
----------------------

26.  **Διακοπή λόγω εκτάκτου συμβάντος**

	Εάν  η  γραμμή  κατεύθυνσης  (§ 2)  αποκλειστεί  από  κάποιο έκτακτο  συμβάν,  που  δημιουργεί  κίνδυνο  στην  κυκλοφορία, σ'  όλο  το  μήκος  ή  σε  τμήμα  αυτής  και  για  οποιοδήποτε χρονικό  διάστημα,  ο  Σταθμάρχης,  αν  το  σημείο  διακοπής βρίσκεται στην περιοχή του σταθμού του ή αν το γεγονός του αναφέρθηκε, οφείλει να ειδοποιεί με τηλεγράφημα:

		α)  Τους «εκατέρωθεν» του σημείου διακοπής σταθμούς.

		β)  Τους  ενδιαφερόμενους  Αρχικό  και  Τελικό  σταθμούς  της διπλής γραμμής,

		γ)  Τους ενδιάμεσους σταθμούς της διπλής γραμμής,

		δ)  Το Ρυθμιστή Κινήσεως (εφόσον υπάρχει)

		ε)  Την αρμόδια Επιθεώρηση Κυκλοφορίας,

		στ)  Τό αρμόδιο Τμήμα γραμμής.

		ζ)  Τον αρμόδιο Εργοδηγό Γραμμής.

		η)  Τον Αρχιεργάτη Γραμμής (στις περιπτώσεις που κρίνεται αναγκαία η συμπαράσταση της Ομάδος γραμμής),

		θ) Τα Μηχανοστάσια.

		ι)  Τους αρχικούς σταθμούς των αμαξοστοιχιών,

		ια)  Τις Κεντρικές Υπηρεσίες Κυκλοφορίας και Γραμμής.

	Στο τηλεγράφημα αυτό αναφέρονται:

		‐  Ποια από τις γραμμές κατεύθυνσης έχει διακοπεί.

		‐  Τα χιλιομετρικά σημεία αρχής και πέρατος του τμήματος, που τέθηκε εκτός υπηρεσίας.

		‐  Οι λόγοι για τους οποίους διακόπτεται η κυκλοφορία στο τμήμα αυτό.

		‐  Κατά το δυνατόν ο προβλεπόμενος χρόνος διακοπής.

		‐  Κάθε άλλη σχετική πληροφορία.

27.  **Διακοπή για εκτέλεση έργων.** 
	
	Όταν πρόκειται να γίνει διακοπή κυκλοφορίας σε μια γραμμή κατεύθυνσης σ' όλο το μήκος ή σε μέρος αυτής για εκτέλεση διαφόρων  έργων,  τότε,  ύστερα  από  συνεννόηση  των Υπηρεσιών  Κυκλοφορίας  και  Γραμμής,  αρμόδιο  όργανο  της δεύτερης,  απευθύνει  σχετικό  τηλεγράφημα  προς  τους αποδέκτες της παραγράφου 26 στο οποίο θα περιέχονται κατ' αναλογία  τα  στοιχεία,  που  αναφέρονται  στην  ίδια παράγραφο. 

	Το  τηλεγράφημα  αυτό  επιβεβαιώνεται  με  τηλεγραφική εγκύκλιο  της  Υπηρεσίας  Κυκλοφορίας  προς  τους  ίδιους αποδέκτες της παραγράφου 26, βάσει της οποίας ρυθμίζεται η κυκλοφορία κατά τις ώρες διακοπής και κατ' εφαρμογή του παρόντος  Παραρτήματος.  Προ  της  έκδοσης  της  υπόψη τηλεγραφικής  εγκυκλίου  απαγορεύεται  η  έναρξη  εκτέλεσης έργων και η διακοπή της κυκλοφορίας.

28.  Πέρα από τις παραπάνω γενικές αναγγελίες διακοπής (§§ 26 και 27), η διακοπή της κυκλοφορίας σε γραμμή κατεύθυνσης ή σε τμήμα αυτής και η προσωρινή αντίθετη κυκλοφορία στη μία γραμμή κατεύθυνσης, κοινοποιείται στο προσωπικό Έλξης και  Κίνησης  των αμαξοστοιχιών  που κυκλοφορούν  με Δελτίο Ειδοποίησης (υπόδ.  1001), το οποίο θα εκδίδεται: 

	α)  Κατά  το  πρώτο  εικοσιτετράωρο,  από  τους  αμέσως πρώτους  σταθμούς  των  Τμημάτων  της  διπλής  γραμμής στους  οποίους  θα  σταθμεύουν  υποχρεωτικά  όλες  οι αμαξοστοιχίες,  που  κατευθύνονται  προς  το  τμήμα διακοπής. 

	β)  κατά το υπόλοιπο χρονικό διάστημα, από τους αρχικούς σταθμούς των αμαξοστοιχιών (:ref:`§ 5 του ΓΚΚ <5>`).

29.  Σε  περίπτωση  αλλαγής  του  Μηχανοδηγού  μιας αμαξοστοιχίας,  ο  πρώτος  μηχανοδηγός  μεριμνά  ώστε  να επιδόσει στο νέο Μηχανοδηγό τα υποδείγματα που έλαβε (§ 28).

30. Η  αποκατάσταση  της  κανονικής  κυκλοφορίας  γίνεται  με τηλεγραφική  εγκύκλιο  προς  τους  ίδιους  αποδέκτες  της παραγράφου  26,  που  εκδίδεται  από  το  σταθμό  στον  οποίο κατατέθηκε  τηλεγραφική  βεβαίωση  αποκατάστασης  της γραμμής από τον αρμόδιο Τμηματάρχη Γραμμής.

Β΄  ΚΑΝΟΝΙΣΤΙΚΕΣ ΔΙΑΤΑΞΕΙΣ
--------------------------

31.  κενό.

32. Οι  σταθμοί  που  περιλαμβάνονται  στο  τμήμα  διακοπής, υποχρεούνται  να  τοποθετούν  μέσα  στην  περιοχή  του σταθμού και στη γραμμή που έχει αποκοπεί σε εμφανή θέση και απ’ τις δύο πλευρές αυτού, τα κινητά σήματα ημέρας και νύχτας, που καθορίζονται από τον Κανονισμό Σημάτων (:ref:`Σήμα 65 <sima_65>` ).

33.  Σε  περίπτωση  κατά  την  οποία  ο  αποκλεισμός  μιας  γραμμής κατεύθυνσης  επιβλήθηκε  λόγω  κατάστασης  αυτής  της  ίδιας της  γραμμής  και  εκτείνεται  σ'  όλο  το  τμήμα  αυτής,  η κυκλοφορία  των  αμαξοστοιχιών  και  των  δύο  κατευθύνσεων θα  γίνεται  στην  άλλη  γραμμή  κατεύθυνσης  και  θα εξασφαλίζεται  από  τους  Αρχικούς  σταθμούς  του  τμήματος κυκλοφορίας  και  τους  ενδιάμεσους  κατά  τις  διατάξεις  του :doc:`άρθρου 98 <../Δ/Κεφάλαιο_XI/άρθρο_98>` του ΓΚΚ, δηλαδή με αίτηση γραμμής ελεύθερης.

  Την  τάξη  κυκλοφορίας  των  αμαξοστοιχιών,  που  θα κυκλοφορούν έτσι, ρυθμίζει ο Ρυθμιστής Κινήσεως και, αν δεν υπάρχει, ο Πρωτεύοντας σταθμός.

34.  Σε  περίπτωση  κατά  την  οποία  η  διακοπή  κυκλοφορίας περιορίζεται  σε  τμήμα  μιας  γραμμής  κατεύθυνσης,  η κυκλοφορία  στην  άλλη  γραμμή  των  αμαξοστοιχιών  και  των δύο  κατευθύνσεων  θα  εξασφαλίζεται  από  τους «εκατέρωθεν»  του  σημείου  διακοπής  σταθμούς  και  τους τυχόν ενδιαμέσους, επίσης κατά τις διατάξεις του :doc:`άρθρου 98 <../Δ/Κεφάλαιο_XI/άρθρο_98>`  του  ΓΚΚ,  όπως  ειδικώτερα  αναφέρεται  στην  προηγούμενη παράγραφο 33. 

  Ως  Αρχικός  και  Τελικός  σταθμός  των  τμημάτων  που δημιουργούνται  από  την  αιτία  αυτή,  θεωρούνται  οι  ακραίοι σταθμοί κάθε νέου τμήματος κυκλοφορίας. 

  Η  παραπάνω  διάταξη  καλύπτει  και  την  περίπτωση αποκλεισμού,  τμήματος  μεταξύ  σταθμών,  λόγω ακινητοποίησης αμαξοστοιχίας (αμηχανία, εκτροχίαση κ.λπ.).

35.  Στην  ανοιχτή  γραμμή  το  τμήμα  στο  οποίο  έχει  διακοπεί,  η γραμμή καλύπτεται ημέρα και νύχτα με κινητά σήματα, όπως ορίζεται από τον Κανονισμό Σημάτων (:ref:`Σήμα 65 <sima_65>`) με φροντίδα του οργάνου του αρμόδιου Τμήματος Γραμμής. 


