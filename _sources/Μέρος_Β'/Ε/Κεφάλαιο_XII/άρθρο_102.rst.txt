Άρθρο 102 - Ωρολόγια και ώρα υπηρεσίας
======================================


1020. Κενή 

1021. Κενή 

1022. Κενή 

1023. Έκαστος Σταθμός ή Στάση ή τηλεγραφικό Γραφείο ή οποιοδήποτε έτερο Γραφείο, του οποίου η υπηρεσία έχει άμεση σχέση με την κυκλοφορία των αμαξοστοιχιών θα πρέπει να είναι εφοδιασμένο με ωρολόγιο. 

1024. Έκαστος υπάλληλος του οποίου η υπηρεσία σχετίζεται άμεσα με την υπηρεσία των αμαξοστοιχιών και, ιδίως, οι Σταθμάρχες, το προσωπικό συνοδείας, οι υπάλληλοι επί του τηλέγραφου, οι διευθύνοντες τους ελιγμούς και οι επικεφαλής οποιωνδήποτε συνεργείων ή ομάδων εργατών, οι οποίοι εργάζονται στην κύρια γραμμή, οφείλουν να είναι εφοδιασμένοι με ωρολόγιο, το οποίο θα καταδεικνύει την ακριβή ώρα. 

1025. Τα ωρολόγια των υπηρεσιακών Γραφείων, καθώς επίσης και τα ατομικά ωρολόγια των υπαλλήλων ρυθμίζονται βάσει της καθημερινής ώρας υπηρεσίας. 

1026. Ως ώρα υπηρεσίας λαμβάνεται υπ’ όψιν η ώρα Ανατολικής Ευρώπης. 

1027. Η ώρα υπηρεσίας επιδίδεται καθημερινά μέσω τηλεγραφήματος από την Κεντρική Υπηρεσία στους Σταθμούς και τα τηλεγραφικά Γραφεία. Η μεταβίβαση της ώρας αυτής ορίζεται λεπτομερώς μέσω Διαταγής. 

1028. Ο αρχικός Σταθμός έκαστης αμαξοστοιχίας επιβεβαιώνει την ακρίβεια της ώρας στο πλήρωμα της αμαξοστοιχίας. Η ώρα υπηρεσίας δίδεται στο πλήρωμα κάθε κυκλοφορούσας αμαξοστοιχίας από τον πρώτο Σταθμό στάθμευσής της, ο οποίος έχει ήδη λάβει την ώρα υπηρεσίας της ημέρας. 

1029. Η τήρηση της ώρας υπηρεσίας από το προσωπικό των Σιδηροδρομικών Επιχειρήσεων διασφαλίζεται μέσω εσωτερικών τους διαδικασιών.

