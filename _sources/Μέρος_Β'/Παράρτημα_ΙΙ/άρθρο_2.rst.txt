
ΑΡΘΡΟ 2 - ΚΑΝΟΝΕΣ ΚΥΚΛΟΦΟΡΙΑΣ ΣΤΗ ΔΙΠΛΗ ΓΡΑΜΜΗ
==============================================

12.  Στα  τμήματα  κυκλοφορίας  της  διπλής  γραμμής  όλες  οι αμαξοστοιχίες  (Επιβατικές  τακτικές,  εμπορικές  τακτικές, περιοδικές  προαιρετικές,  ειδικές,  ελεύθερες  ειδικές, Μηχανοκίνητα  οχήματα  κ.λ.π.),  κυκλοφορούν  κατά  μία κατεύθυνση, την **κανονική** (§ 3), σύμφωνα με τους όρους του παρόντος άρθρου.

.. _par13_art2_parartimaii:

13.  Η κυκλοφορία στα τμήματα διπλής γραμμής όλων ανεξάρτητα των παραπάνω αμαξοστοιχιών (§ 12) θα γίνεται με εφαρμογή του :doc:`άρθρου 95 <../Δ/Κεφάλαιο_XI/άρθρο_95>` του ΓΚΚ (Διαδοχή αμαξοστοιχιών). Τα εδάφια 2 και 3 της παραγράφου 952 του ίδιου άρθρου δεν ισχύουν.

.. _par14_art2_parartimaii:

14.  Για  τα  τμήματα  διπλής  γραμμής  (:ref:`§6 <par6_art1_parartimaii>`)  δεν  έχουν  ισχύ  οι διατάξεις των παρακάτω άρθρων και παραγράφων του ΓΚΚ με την  προϋπόθεση  ότι  η  κυκλοφορία  είναι  κανονική  με  την έννοια της παραγράφου 3 του άρθρου 1 του παρόντος.

  α) :doc:`Άρθρο 98 «Όροι  κυκλοφορίας  αμαξοστοιχιών.  Αίτηση γραμμής» <../Δ/Κεφάλαιο_XI/άρθρο_98>`.

  β) :ref:`Άρθρο 2 ΠΑΡΑΡΤΗΜΑΤΟΣ  Α  (Κεφ. XI) «Ειδική διασταύρωση  αμαξοστοιχιών  σε  κλειστό  σταθμό  ή σταθμό που αργεί» <art_2_papartima_A>`.

  γ)  Παράγραφοι :ref:`931 και 933 του άρθρου 93 <931>`.

15.  Η μεταξύ του Αρχικού και του Τελικού σταθμού του τμήματος διπλής  γραμμής  συνάντηση  (§ 7)  δύο  αμαξοστοιχιών,  της καθεμιάς κινούμενης στην κανονική γραμμή (§ 5), θεωρείται ως  **διασταύρωση**,  που  έγινε  στον  Τελικό  σταθμό  του Τμήματος  διπλής  γραμμής,  για  κάθε  αμαξοστοιχία, ανεξάρτητα αν η συνάντηση έγινε μέσα σε σταθμό της διπλής γραμμής ή στην ανοικτή γραμμή.

16.  Ο  Τελικός  αυτός  σταθμός  του  τμήματος  διπλής  γραμμής θεωρείται αρχικός σταθμός τού στη συνέχεια τμήματος μονής γραμμής  για  την  εφαρμογή  των  διατάξεων  ΚΕΦ. XI  του  ΓΚΚ στο σύνολο τους.

17.  Οι  σημειώσεις  στη  στήλη  διασταύρωσης  του  δρομολογίου αμαξοστοιχιών, που αναφέρονται στις παραγράφους :ref:`933 και 934 του ΚΕΦ. XI <933>` του ΓΚΚ, εφαρμόζονται ως ακολούθως:

	α)  Στο  δρομολόγιο  αμαξοστοιχίας,  που  κατευθύνεται  από τη  διπλή  στη  μονή  γραμμή,  οι  σημειώσεις  εγγράφονται απέναντι  από  το  όνομα  του  Τελικού  σταθμού  διπλής γραμμής  (αρχικού  της  μονής  γραμμής)  και περιλαμβάνουν  το  σύνολο  των  τακτικών  επιβατικών αμαξοστοιχιών  αντίθετης  κατεύθυνσης,  τις  οποίες  η υπόψη  αμαξοστοιχία,  που  κατευθύνεται  προς  τη  μονή γραμμή,  συναντάει,  βάσει  των  δρομολογίων,  κατά  τη διάνυση του τμήματος διπλής γραμμής ή σ' αυτόν τούτο τον  Τελικό  σταθμό  της  διπλής  γραμμής  μέσα  σε διάστημα  2  ωρών  προ  της  αναχώρηση  της  από  τον Τελικό σταθμό προς τη μονή γραμμή.

	β)  Στο δρομολόγιο αμαξοστοιχιών, που προέρχονται από τη μονή γραμμή κατευθύνονται προς τη διπλή γραμμή, δεν εγγράφεται  η  συνάντηση  με  αντίθετες  αμαξοστοιχίες, εφόσον  αυτή  (η  συνάντηση)  δρομολογιακά  γίνεται  στο τμήμα της διπλής γραμμής.

18.  Σε  εφαρμογή  των  παραπάνω,  οι  τυχόν  διατυπώσεις  της διασταύρωσης  προς  το  προσωπικό  της  αμαξοστοιχίας,  που κατευθύνεται προς τη μονή γραμμή, γίνονται από τον Τελικό σταθμό  της  διπλής  γραμμής  για  το  σύνολο  των  αντιθέτων αμαξοστοιχιών,  που  σημειώνονται  στο  δρομολόγιο  της υπόψη  αμαξοστοιχίας. Η  στάθμευση  όλων  των  αμαξοστοιχιών στον Τελικό σταθμό είναι υποχρεωτική.

