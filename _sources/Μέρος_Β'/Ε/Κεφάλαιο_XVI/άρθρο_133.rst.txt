Άρθρο 133 - Κίνδυνος επί της γραμμής. Επιθεώρηση γραμμής μετά από διακοπή κυκλοφορίας.
======================================================================================

.. _1330:

1330.	

	**α.** Όποτε ο Σταθμάρχης ειδοποιηθεί ή κρίνει ότι υπάρχει κίνδυνος κοντά στη γραμμή, λαμβάνει τα μέτρα για να σταθμεύσει και **να κρατήσει στο σταθμό του τις αμαξοστοιχίες** οι οποίες κατευθύνονται προς το σημείο στο οποίο υπάρχει κίνδυνος. Για αυτό, και πέραν των επιβαλλόμενων μέτρων από τους κανόνες κυκλοφορίας (:doc:`Κεφάλαιο XI <../../Δ/Κεφάλαιο_XI/index>`), τοποθετεί δίπλα στην αλλαγή εξόδου του σταθμού του στον άξονα της γραμμής προς την κατεύθυνση διακοπής κυκλοφορίας, δίσκο στάθμευσης (:ref:`σήμα 65 <sima_65>`). Εάν η γραμμή είναι υπό ρύθμιση ειδοποιεί τον Ρυθμιστή. Εν συνεχεία, ειδοποιεί τον αρμόδιο αντιπρόσωπο της Υπηρεσίας Γραμμής για να επιληφθεί της επιθεώρησης της γραμμής. 

	**β.** Εν αναμονή του αποτελέσματος της επιθεώρησης αυτής, εάν κρίνει ότι ο κίνδυνος που διαπιστώθηκε επιτρέπει τη διέλευση αμαξοστοιχιών, ο Σταθμάρχης αποστέλλει την πρώτη παρουσιαζόμενη αμαξοστοιχία (ενδεχομένως μετά από συνεννόηση με τον Ρυθμιστή), επιδίδοντας στον Προϊστάμενο της αμαξοστοιχίας και τον Μηχανοδηγό έγγραφη αιτιολογημένη εντολή πορείας με προσοχή (υπόδειγμα 1001). Η εντολή αυτή προσδιορίζει στους αποδέκτες της ότι απαιτείται να αναφέρουν τις διαπιστώσεις τους μέσω του ραδιοτηλεφώνου ή και τηλεφώνου ή και προφορικά στον πρώτο σταθμό, μετά την αναγνώριση του σημείου κινδύνου. Για την αναχώρηση, αφαιρεί το σήμα δίσκο στάθμευσης και το επανατοποθετεί μετά την έξοδο της αμαξοστοιχίας. Εάν δεν συνάγεται με βεβαιότητα από τα δεδομένα των πληροφοριών του Προϊσταμένου ή του Μηχανοδηγού της αμαξοστοιχίας ότι διαπίστωσαν ότι η γραμμή δεν φέρει κανέναν κίνδυνο, τότε η κυκλοφορία των αμαξοστοιχιών συνεχίζεται πάντοτε με επίδοση έγγραφης αιτιολογημένης εντολής πορείας με προσοχή, μέχρις ότου ο υπεύθυνος υπάλληλος της Υπηρεσίας Γραμμής βεβαιώσει ότι η γραμμή υπό υποψία κινδύνου δύναται να διανυθεί χωρίς κίνδυνο, είτε με κανονική ταχύτητα είτε με βραδυπορία. 

	**γ.** Η αποστολή των αμαξοστοιχιών επαναλαμβάνεται μετά από τηλεγραφική έγκριση του αρμόδιου αντιπροσώπου της Υπηρεσίας Γραμμής που επιθεώρησε όπως παραπάνω τη γραμμή και με τις προϋποθέσεις που αυτός θα καθορίσει για τη διάνυση της γραμμής. (Κανονική ταχύτητα ή βραδυπορία με λήψη ειδικών μέτρων κτλ). 

	Οι προϋποθέσεις αυτές επισημαίνονται στην παραπάνω τηλεγραφική έγκριση η οποία παραδίδεται σε έναν από τους σταθμούς που βρίσκονται εκατέρωθεν του σημείου της γραμμής με την ανωμαλία. Η έγκριση μπορεί, επίσης, να διαβιβαστεί και με τηλέφωνο ή ραδιοτηλέφωνο και λήψη αριθμού ανταπόκρισης. 

	**δ.** Το τμήμα γραμμής στο οποίο καθορίζεται πορεία με προσοχή ή με βραδυπορία ή, ενδεχομένως, με λήψη ειδικών μέτρων, περιορίζεται στα αναγκαία μόνο και επισημαίνονται τα όριά του με χαρακτηριστικά σημεία αναγνώρισης (κτίσματα, σήραγγες, ισόπεδες διαβάσεις, φυσικά χαρακτηριστικά…). 

.. _1331:

1331. **Αίσθηση αντικανονικής κίνησης από προσωπικό συνοδείας αμαξοστοιχίας**

	**α.** Καθένας υπάλληλος αμαξοστοιχίας σε πορεία, ο οποίος έχει την αίσθηση αντικανονικής κίνησης (κτύπος, τιναγμός, παλμός, ταλάντευση κ.α, η οποία μπορεί να αποδοθεί σε ελαττωματικότητα της γραμμής ή σε βλάβη ενός οχήματος, θα πρέπει να προκαλέσει τη στάθμευση της αμαξοστοιχίας: 

		- αμέσως, εάν ο κίνδυνος φαίνεται επικείμενος, αλλιώς 

		- στον πρώτο σταθμό ή στην πρώτη θέση τηλεφώνου γραμμής που συναντά.

	**β.** Εάν η ανωμαλία αποδίδεται σε βλάβη του τροχαίου υλικού, είναι αναγκαίο ο Μηχανοδηγός να αποφασίσει εάν η αμαξοστοιχία δύναται ή όχι να επαναλάβει την πορεία και να καθορίσει, εάν συντρέχει λόγος, τη μέγιστη ταχύτητα την οποία δεν πρέπει να υπερβεί η αμαξοστοιχία. 

	**γ.** Εάν η αιτία της ανωμαλίας φαίνεται να προέρχεται από τη γραμμή, ο υπάλληλος της αμαξοστοιχίας ειδοποιεί ή ενεργεί να ειδοποιηθούν οι εκατέρωθεν σταθμοί από το επικίνδυνο σημείο. Οι Σταθμάρχες των σταθμών αυτών συμμορφώνονται με τις διατάξεις της παραγράφου 1330 ανωτέρω. 

1332.-1339. Κενές. 

