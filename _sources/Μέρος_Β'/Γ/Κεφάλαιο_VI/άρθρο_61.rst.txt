
Άρθρο 61 - Μέγιστο μήκος αμαξοστοιχίας.
=======================================

577. Ο αριθμός των αξόνων ή και το μήκος μιας αμαξοστοιχίας (συμπεριλαμβανομένων και των εν υπηρεσία κινητηρίων) δεν πρέπει γενικώς να υπερβαίνει τις δυνατότητες που παρέχουν οι συνθήκες πέδησης και τα όργανα έλξης/κρούσης της αμαξοστοιχίας, καθώς και οι εγκαταστάσεις γραμμής (σταθμοί κτλ.), τηρουμένων και των ειδικότερων περιορισμών που παρατίθενται κατωτέρω. Για τις διεθνείς αμαξοστοιχίες, το μήκος δε θα υπερβαίνει το συμφωνηθέν, με τα εμπλεκόμενα ξένα δίκτυα, όριο.
   
   Το μέγιστο αυτό μήκος προσδιορίζεται, εφόσον η Κεντρική Υπηρεσία Κυκλοφορίας το κρίνει σκόπιμο, στο δρομολόγιο της αμαξοστοιχίας. 

Α' ΕΠΙΒΑΤΙΚΕΣ ΑΜΑΞΟΣΤΟΙΧΙΕΣ
^^^^^^^^^^^^^^^^^^^^^^^^^^^

578. Επιβατικές αμαξοστοιχίες αυτόματης συνεχούς πέδης. 

	Ορίζεται ως μέγιστος αριθμός αξόνων σύνθεσης οι **80 άξονες** ή το μήκος αμαξοστοιχίας των **410m**. Για αμαξοστοιχίες συντιθέμενες αποκλειστικά από κενές επιβατάμαξες, ως μέγιστος αριθμός αξόνων ορίζονται οι **100 άξονες**.

579. Κενή 

Β' ΕΜΠΟΡΙΚΕΣ ΑΜΑΞΟΣΤΟΙΧΙΕΣ
^^^^^^^^^^^^^^^^^^^^^^^^^^

583. Ορίζεται ως μέγιστο μήκος εμπορικής αμαξοστοιχίας το μήκος των **750m** και ως μέγιστο μήκος σύνθεσης τα **700m**. Σε εμπορικές αμαξοστοιχίες πεδούμενες στην κατηγορία πέδης **R**, το μέγιστο μήκος σύνθεσης ορίζεται σε **600m**.

