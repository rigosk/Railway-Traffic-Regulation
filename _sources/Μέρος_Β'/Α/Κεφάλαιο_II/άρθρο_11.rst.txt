
Άρθρο 11 - Περίμετρος ελεύθερης διατομής της γραμμής. Περιτύπωμα τροχαίου υλικού και φόρτωσης.
==============================================================================================
101. Ο χώρος που περιβάλλει τις γραμμές του ΟΣΕ ο οποίος θα πρέπει να παραμένει ελεύθερος για την κίνηση του τροχαίου υλικού επί αυτών, έχει διατομή όπως ορίζεται από το :ref:`υπ' αριθ. 1 διάγραμμα <diatomi>`, στο οποίο δίδεται η περίμετρος ελεύθερης διατομής των γραμμών αυτών.

102. Απαγορεύεται η απόθεση οποιωνδήποτε αντικειμένων δίπλα στη γραμμή και σε απόσταση μικρότερη των αναγραφόμενων στο παραπάνω διάγραμμα. 

103. Τα αντικείμενα ή υλικά που τοποθετούνται δίπλα στη γραμμή και εκτός της παραπάνω διατομής πρέπει να εξασφαλίζονται ούτως ώστε να αποκλείεται η μετακίνηση αυτών για οποιονδήποτε λόγο και μετέπειτα κατάληψη του χώρου, ο οποίος σύμφωνα με το :ref:`διάγραμμα 1<diatomi>` πρέπει να παραμένει ελεύθερος. 

104. Στην περίπτωση που παραστεί ανάγκη να τοποθετηθούν εκτάκτως αντικείμενα εντός της ανωτέρω διατομής, τότε ειδοποιείται ο αρμόδιος Τμηματάρχης της Γραμμής ο οποίος ορίζει τη θέση των αντικειμένων αυτών, τον τρόπο εξασφάλισης αυτών και τυχόν μέτρα ασφαλείας των κινήσεων επί της γραμμής της οποίας ελαττώθηκε η παραπάνω διατομή (π.χ. ελάττωση της ταχύτητας, στάθμευση προ του σημείου όπου τοποθετήθηκαν τα αντικείμενα, προειδοποίηση των επιβατών και του προσωπικού, φύλαξη από μόνιμο φύλακα κτλ.). 

105. Οι κινήσεις τροχαίου υλικού επί των γραμμών δίπλα στις οποίες βρίσκονται μόνιμες εγκαταστάσεις (όπως για παράδειγμα κρηπιδώματα και περιτυπώματα φόρτωσης) που βρίσκονται εντός του χώρου που ορίζεται από το διάγραμμα 1, υπόκεινται στους περιορισμούς της :ref:`παρ. 531 <531>`.

.. _diatomi:

Περίμετρος ελεύθερης διατομής των γραμμών
=========================================

.. figure:: ../../images/diatomi.png
   :scale: 50 %
   :alt: Περίμετρος ελεύθερης διατομής των γραμμών

   Διάγραμμα 1


106. Οι διαστάσεις της μέγιστης εγκάρσιας διατομής των κινούμενων οχημάτων επί των γραμμών του ΟΣΕ δεν πρέπει να υπερβαίνουν τις αντίστοιχες διαστάσεις του :ref:`διαγράμματος 2 <peritipoma>`, βάσει του οποίου ορίζεται το **περιτύπωμα φόρτωσης** του ΟΣΕ.

107. Απαγορεύεται κατ' αρχήν η κίνηση επί των γραμμών του ΟΣΕ οχημάτων γενικά, τα οποία δεν δύνανται να διέλθουν ελεύθερα διά της διατομής την οποία ορίζει το :ref:`διάγραμμα 2 <peritipoma>`, λόγω των διαστάσεων του οχήματος ή του φορτίου ή και αμφότερων.

108. Για τον έλεγχο των διαστάσεων των φορτωμένων ανοικτών φορτηγών τα οποία πρόκειται να κυκλοφορήσουν επί των γραμμών του ΟΣΕ υπάρχουν εγκατεστημένες, στους Σταθμούς, θύρες **περιτυπώματος φόρτωσης** των οποίων οι διαστάσεις είναι ίσες προς τις οριζόμενες στο :ref:`διάγραμμα 2 <peritipoma>` ή άλλες τεχνικές διατάξεις που εκτελούν την ίδια λειτουργία.

109. Οι Σιδηροδρομικές επιχειρήσεις με μέριμνα τους οφείλουν να εξασφαλίζουν πως ανοιχτά φορτηγά φορτωμένα με ογκώδη φορτία δεν υπερβαίνουν τις διαστάσεις του περιτυπώματος φόρτωσης. Εφόσον ζητηθεί από αρμόδιο όργανο της Σιδηροδρομικής επιχείρησης ο έλεγχος του περιτυπώματος φόρτωσης μέσω διέλευσης από θύρα περιτυπώματος, ο Σταθμάρχης οφείλει να διευκολύνει τον έλεγχο αυτό.

110. Εάν, σε εξαιρετικές περιπτώσεις, αιτηθεί η μεταφορά φορτίου το οποίο υπερβαίνει τις διαστάσεις του περιτυπώματος, η Σιδηροδρομική Επιχείρηση απευθύνεται σε αρμόδια προς τούτο Υπηρεσία του ΟΣΕ η οποία κοινοποιείται στη Δήλωση Δικτύου, αναφέροντας τις διαστάσεις κατά τις οποίες το φορτίο υπερβαίνει το περιτύπωμα και ζητώντας έγκριση και σχετικές οδηγίες.

111. Εάν η μεταφορά γίνει δεκτή, τότε η αρμόδια Υπηρεσία του ΟΣΕ ορίζει τα τυχόν μέτρα ασφαλείας, η δε Σιδηροδρομική Επιχείρηση επικολλά σε αμφότερες τις παρειές του φορτηγού το **δελτίο Υποδείγματος «U»**, επί του οποίου αναγράφονται οι υπερβάσεις του περιτυπώματος όπως επίσης και τα τυχόν πρόσθετα μέτρα ασφαλείας, π.χ. απαγόρευση τοποθέτησης του φορτηγού σε κρηπίδωμα ή διέλευσης μέσω ορισμένων σημείων των γραμμών ή ελάττωση της ταχύτητας κτλ.





.. _peritipoma:

Περιτύπωμα φόρτωσης ΟΣΕ
=======================



.. figure::  ../../images/peritipoma.png
   :scale: 60 %
   :alt: Περιτύπωμα φόρτωσης ΟΣΕ

   Διάγραμμα 2


112. Προκειμένου περί φόρτωσης φορτηγών προοριζόμενων να κυκλοφορήσουν επί ξένων δικτύων, οι Σιδηροδρομικές Επιχειρήσεις θα πρέπει να έχουν υπόψη τους το Διεθνές περιτυπωμα ή τα περιτυπωματα φόρτωσης των δικτύων αυτών, τα οριζόμενα μέσω τυχόν ειδικών, σε ισχύ, Συμβάσεων ανταλλαγής τροχαίου υλικού.

113. Εάν τέτοια αποστολή πρόκειται να υπερβεί το Διεθνές περιτυπωμα ή τα περιτυπωματα των δικτύων επί των οποίων πρόκειται να κυκλοφορήσει, τότε η Σιδηροδρομική Επιχείρηση οφείλει να απευθυνθεί στους Διαχειριστές Υποδομής των δικτύων όπως και στον ΟΣΕ ώστε να λάβει την έγκρισή τους.

114. Στην περίπτωση κατά την οποία η μεταφορά γίνει τελικώς δεκτή, το φορτηγό εφοδιάζεται με μέριμνα της Σιδηροδρομικής Επιχείρησης με Δελτίο Υπόδειγμα «U». Η Σιδηροδρομική Επιχείρηση ενημερώνει επίσημα το προσωπικό του γειτονικού δικτύου κατά την παράδοση του φορτηγού. 

