
Άρθρο 75 - Κίνηση αμαξοστοιχιών με κινητήριες μονάδες ζευγμένες επί κεφαλής και στην ουρά συγχρόνως.
====================================================================================================

781. Εκτός της περίπτωσης βοήθειας, απαγορεύεται η ζεύξη κινητήριων μονάδων περισσοτέρων των 2, σε αμαξοστοιχία η οποία περιλαμβάνει υπηρεσία επιβατών.

782. Κατ' αρχήν απαγορεύεται η ενίσχυση αμαξοστοιχίας με περισσότερες από μία ωθούσες κινητήριες μονάδες. 

  Σε εξαιρετικές περιπτώσεις, επιτρέπεται η ώθηση με δύο κινητήριες μονάδες στην ουρά εφόσον ο αριθμός των συνεζευγμένων αξόνων αμφότερων των κινητήριων μονάδων δεν υπερβαίνει τους **6**.

783. Στις περιπτώσεις αυτές, πάντως, η ζεύξη δύο κινητήριων μονάδων μαζί στην ουρά υπόκειται στους περιορισμούς τους αναφερομένους στις παραγράφους :ref:`770 και 771<770>`.

.. _784:

784. Η ταχύτητα των οπωσδήποτε ωθούμενων αμαξοστοιχιών δεν επιτρέπεται να υπερβεί:

	α. τα **80 χιλιόμετρα**, προκειμένου περί αμαξοστοιχιών πεδουμενων μέσω της αυτόματης συνεχούς πέδης με την οποία συνδέεται και η πέδη της ωθούσας μονάδας.

	β. τα **60 χιλιόμετρα**, όταν η πέδη της ωθούσας κινητήριας μονάδας δεν συνδέεται με τον κεντρικό αγωγό της αμαξοστοιχίας.

	γ. τα **25 χιλιόμετρα**, όταν η επί κεφαλής κινητήρια μονάδα είναι μικρότερης ισχύος από την κινητήρια μονάδα της ουράς. Ο περιορισμός αυτός της ταχύτητας δεν ισχύει εφόσον η αμαξοστοιχία πεδείται εξ ολοκλήρου μέσω της συνεχούς πέδης και τη χειρίζεται ο Μηχανοδηγός της επί κεφαλής κινητήριας μονάδας. 

	Για την εφαρμογή του περιορισμού αυτού, μία κινητήρια μονάδα θεωρείται μικρότερης ισχύος από μια άλλη, όταν, επί του τμήματος το οποίο πρόκειται να διανύσει η αμαξοστοιχία, το ελκομενο φορτίο της πρώτης είναι μικρότερο των 60% από το ελκομενο φορτίο της δεύτερης.

785. Αυτοί οι περιορισμοί της ταχύτητας ισχύουν και στις περιπτώσεις τις οποίες προστίθενται στην ουρά της αμαξοστοιχίας κινητήριες μονάδες όχι ψυχρές και όχι εν υπηρεσία.

786. Η Σιδηροδρομική Επιχείρηση, στην περίπτωση που η αμαξοστοιχία ωθείται, εξασφαλίζει με δική της ευθύνη πως τα οχήματα, το φορτίο και η ζεύξη των οχημάτων μεταξύ τους ανταποκρίνονται με ασφάλεια στις απαιτήσεις της ώθησης.

787. Η ωθούσα κινητήρια μονάδα συνδέεται πάντοτε με την αμαξοστοιχία, εφόσον η ώθηση πρόκειται να παύσει σε κάποιον Σταθμό ή εφόσον η ταχύτητα της αμαξοστοιχίας υπερβαίνει τα **60 χιλιόμετρα**.

788. Εάν η ώθηση της αμαξοστοιχίας οριστεί μέχρι κάποιο σημείο της κύριας γραμμής, τότε η ωθούσα κινητήρια μονάδα παραμένει συνεζευγμένη με την αμαξοστοιχία μέχρι τον αμέσως προηγούμενο Σταθμό από αυτό το σημείο. Από τον Σταθμό αυτόν μέχρι το σημείο στο οποίο λήγει η ώθηση, η ωθούσα κινητήρια μονάδα δύναται να παραμείνει ασύνδετη υπό τον παραπάνω περιορισμό της ταχύτητος, εάν η χωρίς στάθμευση απόζευξή της είναι αδύνατη.

789. Σε περίπτωση ώθησης με δύο κινητήριες μονάδες, αυτές είναι πάντοτε συνεζευγμένες μεταξύ τους και με την αμαξοστοιχία.

790. Κενή.

791. Όταν κάποια αμαξοστοιχία πρέπει να σταθμεύσει εκτάκτως σε κάποιον Σταθμό ή επί της κύριας γραμμής για την απόζευξή της κινητήριας μονάδας ώθησης, ο Σταθμός, στον οποίο προστέθηκε η κινητήρια μονάδα ώθησης, διατάσσει τη στάθμευση της αμαξοστοιχίας εκδίδοντας δελτίο έκτακτης στάθμευσης (:doc:`άρθρο 119 <../../Ε/Κεφάλαιο_XIV/άρθρο_119>`, Υπόδειγμα 1037).

792. Κατ' αρχήν, ο Σταθμός στον οποίο προστίθεται η κινητήρια μονάδα ώθησης ειδοποιεί σχετικά με αυτό, μέσω τηλεγραφικής εγκυκλίου, όλους τους Σταθμούς του Τμήματος στο οποίο θα κυκλοφορήσει η ωθούμενη αμαξοστοιχία. Επίσης, προσδιορίζει στο Σταθμό στον οποίο θα λήξει η ώθηση την περαιτέρω χρησιμοποίηση ή πορεία της κινητήριας μονάδας.

793. Οι υπάλληλοι ωθούμενης αμαξοστοιχίας, θα πρέπει να επικεντρώσουν την προσοχή τους κατά την πορεία και να μεταδώσουν εγκαίρως κατά μήκος της αμαξοστοιχίας τα διδόμενα σήματα από το προσωπικό της γραμμής ή της κινητήριας μονάδας ή της αμαξοστοιχίας.

794. Κενή

797. Κενή

798. Η στάθμευση ωθούμενων αμαξοστοιχιών επί της κύριας γραμμής πρέπει κατά το δυνατόν να αποφεύγεται.

799. Κενή

800. Κενή
