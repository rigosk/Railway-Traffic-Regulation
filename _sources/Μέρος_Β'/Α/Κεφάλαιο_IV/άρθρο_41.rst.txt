
Άρθρο 41 - Επείγοντα τηλεγραφήματα.
===================================

412. Προκειμένου να μεταβιβαστεί επείγον τηλεγράφημα, ο μεταβιβάζων Σταθμός δίδει προ του σήματος του καλούμενου Γραφείου τα εξής σήματα: 

	α. **Εξαιρετικά επείγον**. 

	Το σήμα αυτό δίδεται μόνο σε περίπτωση κινδύνου ή επείγουσας αίτησης βοήθειας για αμαξοστοιχία που αμηχανεί. 

	β. **Αλλαγή διασταύρωσης**. 

	Το σήμα αυτό χρησιμοποιείται αποκλειστικά προκειμένου περί των τηλεγραφημάτων που αφορούν τις διατυπώσεις αλλαγών διασταύρωσης.

	γ. **Επείγον**. 

	Το σήμα αυτό χρησιμοποιείται σε οποιαδήποτε άλλη περίπτωση επείγοντος τηλεγραφήματος και ιδίως προκειμένου περί τηλεγραφημάτων που αφορούν την κυκλοφορία, των οποίων η μεταβίβαση δεν είναι δυνατόν να αναβληθεί, όπως για παράδειγμα αίτηση ελεύθερης γραμμής, σήμανση αμαξοστοιχίας, αναγγελία άφιξης ή αναχώρησης κτλ.

413. Εάν δύο συνεργαζόμενα τηλεγραφικά γραφεία λάβουν τέτοια σήματα από κάποιο τρίτο γραφείο οφείλουν να διακόψουν την εργασία τους αμέσως και το καλούμενο γραφείο να απαντήσει αμέσως. 

414. Το καλούμενο γραφείο με ένα από τα τρία ανωτέρω σήματα δεν δύναται να απαντήσει μέσω του σήματος **«αναμείνατε»** παρά μόνο εάν είναι απασχολημένο με τη μεταβίβαση ή παραλαβή τηλεγραφήματος συνοδευόμενου επίσης από ένα από τα παραπάνω σήματα.

415. Τα τηλεγραφήματα τα συνοδευόμενα από το σήμα (α) της παρ. 412 προηγούνται των συνοδευόμενων από τα σήματα (β) και (γ). Επίσης, τα τηλεγραφήματα τα συνοδευόμενα από το σήμα (β) προηγούνται των συνοδευόμενων από το σήμα (γ). 

