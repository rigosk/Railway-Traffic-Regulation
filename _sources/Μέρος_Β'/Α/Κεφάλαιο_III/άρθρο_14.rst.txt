
Άρθρο 14 - Ορισμός και κατηγορίες τροχαίου υλικού.
==================================================

131. Ως τροχαίο υλικό χαρακτηρίζεται πάσα κατασκευή εφοδιασμένη με όργανα κύλισης κατάλληλα για τη μεταφορά της επί των σιδηροδρομικών γραμμών. 

132. Το τροχαίο υλικό περιλαμβάνει:

	1. τις **κινητήριες μονάδες, δηζελάμαξες, ηλεκτράμαξες και λοιπές κινητήριες μονάδες έλξης**.

	2. τα **αυτοκίνητα οχήματα** εν γένει.

	3. τα **οχήματα μεταφοράς επιβατών** χαρακτηριζόμενα με τον όρο **άμαξες**. 

		Αυτά είναι: 

		α. οι άμαξες για την κατ' ιδίαν μεταφορά επιβατών καθώς και τα οχήματα-αίθουσες, τα ειδικά οχήματα υπηρεσίας κτλ, 

		β. τα οχήματα ομαδικής μεταφοράς επιβατών καθώς και οι κλινάμαξες, οι άμαξες θέσεων πολυτελείας, οι άμαξες 1ης, 2ης θέσης ή και οι μεικτές, καθώς και τα εστιατόρια,

		γ. τα νοσοκομειακά οχήματα.

	4. τα ταχυδρομικά οχήματα, οι σκευοφόροι και τα μεικτά οχήματα ταχυδρομεία-σκευοφόροι.

	5. τα οχήματα μεταφοράς ειδών χαρακτηριζόμενα με τον όρο φορτηγά. Αυτά είναι: 

		α. τα κλειστά φορτηγά εν γένει.
	
		β. τα ανοικτά φορτηγά εν γένει με παρειές. 

		γ. τα ανοικτά φορτηγά χωρίς παρειές. 

		δ. τα αρθρωτά φορτηγά προς φόρτωση δοκών μεγάλου μήκους. 

		ε. τα ειδικά φορτηγά καθώς και τα φορτηγά προς μεταφορά ζώων, νωπών καρπών, πουλερικών, ψαριών, τα φορτηγά με ισόθερμα τοιχώματα ή με εγκαταστάσεις ψυγείου, τα φορτηγά-δεξαμενές, οι κινητοί γερανοί και οποιαδήποτε έτερα φορτηγά ειδικής κατασκευής. 

	6. τα **τροχοφόρα φορεία** για τη μεταφορά υλικών και εργαλείων της υπηρεσίας καθώς και τα **ποδήλατα υπηρεσιακά οχήματα** (**ποδηλάτες δρεζίνες**).
