



Άρθρο 48 - Προσωπικό ελιγμών και αρμοδιότητές του. Εφόδια του προσωπικού ελιγμών.
=================================================================================

.. Caution:: 

	Οι διατάξεις του κεφαλαίου V συμπληρώθηκαν με το :ref:`άρθρο 6, Κεφάλαιο Ι, Παράρτημα ΙΙΙ <art6_annexxiiib>`.

442. Οι ελιγμοί επί των γραμμών των Σταθμών ή έτερων συγκροτημάτων γραμμών που ανήκουν στην Υποδομή που διαχειρίζεται ο ΟΣΕ ως Διαχειριστής Υποδομής (όπως εκάστοτε η Υποδομή αυτή περιγράφεται στην εκάστοτε ισχύουσα Δήλωση Δικτύου), εκτελούνται κατ' αρχήν από το ειδικό προσωπικό ελιγμών.

.. _443:

443. Οι ελιγμοί επιβλέπονται και διευθύνονται πάντοτε από πεπειραμένο υπάλληλο του προσωπικού ελιγμών ή Σταθμών.


444. Οι ελιγμοί των αμαξοστοιχιών σε σταθμούς σχηματισμού ή ενδιάμεσους της πορείας εκτελούνται από το προσωπικό ελιγμών του Σταθμού. 

   Επιτρέπεται η εκτέλεση ελιγμών, συμπεριλαμβανομένων των εργασιών του χειρισμού αλλαγών και σύνδεσης συνδετήρων από το προσωπικό της Σιδηροδρομικής επιχείρησης:

	α. εκτάκτως και μόνο, όταν σε κάποιον ενδιάμεσο σταθμό (έστω Β), και αφού η αμαξοστοιχία έχει ήδη αναχωρήσει από τον προηγούμενο εν υπηρεσία σταθμό (έστω Α), δεν διατίθεται προσωπικό ελιγμών του Σταθμού λόγω έκτακτης ανάγκης ή ανωτέρας βίας. 

	Στην περίπτωση αυτή, τη διεύθυνση των ελιγμών αναλαμβάνει υπάλληλος του Διαχειριστή Υποδομής, είτε Κλειδούχος (αν διατίθεται) είτε Σταθμάρχης. Στην περίπτωση που Σταθμάρχης του Β διαπιστώνει πως δεν μπορεί να εξυπηρετήσει ελιγμούς αναμενόμενης αμαξοστοιχίας λόγω ανωτέρας βίας, όπως περιγραφηκε προηγουμένως, ενημερώνει τον Α, ο οποίος με τη σειρά του ενημερώνει την αμαξοστοιχία, πως δεν μπορεί να εκτελέσει τους ελιγμούς στον Β. Παράλληλα ενημερώνει τον Ρυθμιστή ή τον Πρωτεύοντα Σταθμό. 

	β. σε προσδιορισμένα στη Δήλωση Δικτύου τμήματα σταθμών, στα οποία έχουν ληφθεί κατάλληλα μέτρα πλευρικής προστασίας, υπό την αποκλειστική ευθύνη των Σιδηροδρομικών επιχειρήσεων. Η είσοδος/έξοδος προς/από τα τμήματα αυτά των σταθμών από/προς τις υπόλοιπες τροχιές του σταθμού γίνεται μόνο κατόπιν άδειας του Σταθμάρχη του Σταθμού. 

   Και στις δύο περιπτώσεις των ως άνω εδαφίων α' και β', απαγορεύεται να διευθετηθούν από το προσωπικό των Σιδηροδρομικών Επιχειρήσεων αλλαγές οι οποίες υπάγονται σε σύστημα τηλεχειρισμού ή σηματοδότησης, είτε αυτές είναι χειροκίνητες και διαθέτουσες κλείθρο ηλεκτρικής δέσμευσης είτε είναι ηλεκτροκίνητες αλλαγές διαθέτουσες κινητήρα. 


.. _455:

445. Στους Σταθμούς όπου υπάρχουν Μηχανοστάσια ή Εργοστάσια ή έτερα συνεργεία τα οποία διαθέτουν ιδιαίτερα συγκροτήματα γραμμών και δικό τους προσωπικό ελιγμών οι διευθύνοντες αυτών ορίζουν, μαζί με τους διευθύνοντες των Σταθμών και μετά από έγκριση της Κεντρικής Υπηρεσίας της Κυκλοφορίας, τα σημεία των γραμμών μέχρι των οποίων εκτείνεται η δικαιοδοσία του προσωπικού ελιγμών έκαστου συγκροτήματος.

446. Για κάθε τέτοιον Σταθμό καθώς και για τους Σταθμούς ανταλλαγής τροχαίου υλικού ορίζεται με διαταγή ο τρόπος της εκτέλεσης των κινήσεων του τροχαίου υλικού για την ανταλλαγή του.


447. Καθένας υπάλληλος, λαμβάνοντας μέρος οπωσδήποτε στην εκτέλεση κάποιου ελιγμού, οφείλει να είναι εφοδιασμένος την ημέρα με σφυρίχτρα, τη δε νύχτα επιπλέον και με χειροφανό που δίδει φως λευκό και ερυθρό.


448. Επιπλέον, ο διευθύνων τους ελιγμούς οφείλει να είναι εφοδιασμένος με ωρολόγιο ακριβείας και ενδεχομένως με μια σάλπιγγα.


449. Η στελέχωση των κινητήριων μονάδων που εκτελούν ελιγμούς γίνεται με μέριμνα και ευθύνη των Σιδηροδρομικών Επιχειρήσεων.


450. Κενό. 


451. Κενό 

452. Απαγορεύεται οποιαδήποτε κίνηση κινητήριας μονάδας μεμονωμένης ή με οχήματα σε κάποιο σύμπλεγμα γραμμών, εφόσον δεν παρίσταται ο αρμόδιος υπάλληλος ελιγμών και δεν έδωσε αυτός το σχετικό σήμα για την εκτέλεση της κίνησης αυτής. 
