Κεφάλαιο IX - Σήματα Σταθμάρχη
#################################



Άρθρο 31 - Σήμα 160. Σταθμάρχη υπηρεσίας.
=========================================

258. Το σήμα 160, Σταθμάρχη υπηρεσίας, είναι πηλήκιο χρώματος μπλε σκούρου, με κάλυμμα από ύφασμα ερυθρό.

Άρθρο 32 - Σήματα για στάθμευση αμαξοστοιχίας στο σταθμό.
=========================================================

259. Όταν η στάθμευση της αμαξοστοιχίας στο σταθμό δεν επιβάλλεται από τους αναφερόμενους στο Κεφάλαιο XI του Κ.Κ. λόγους κυκλοφορίας, αλλ' επί πλέον και το προσωπικό της έχει γνώση της σταθμεύσεως, ο Σταθμάρχης ρυθμίζει, με το σήμα 114 (§230), την ακριβή θέση σταθμεύσεως.

260. Όταν αντίθετα η αμαξοστοιχία πρέπει, κατά τις διατάξεις του πιο πάνω κεφαλαίου, να σταθμεύσει και να κρατηθεί στο σταθμό – σ' εφαρμογή στην περίπτωση αυτή της διαδικασίας της §1150 Άρθρου 115 του ΚΚ – ή όταν το προσωπικό αυτής δεν έχει γνώση της σταθμεύσεως (επειδή είναι προαιρετική ή έκτακτη), ο Σταθμάρχης δίνει το σήμα σταθμεύσεως με ερυθρή ανοιχή σημαία, κατά ένα από τους πιο κάτω τρόπους, ανάλογα:

	α. Όταν η στάθμευση πρέπει να γίνει πριν από το Σταθμάρχη υπηρεσίας:
 
.. _sima_161_A:

.. rst-class:: center
	
	**Σήμα 161 Α. Σταθμεύστε εδώ**


		Την ημέρα: Με κυκλική περιφορά της ερυθρής σημαίας ανοιχτής.

		Τη νύχτα: Με κυκλική περιφορά ερυθρού φωτός χειροφανού.

	β. Όταν η αμαξοστοιχία πρέπει να σταθμεύσει, αφού προχωρήσει πέρα από το Σταθμάρχη υπηρεσίας.

.. _sima_161_B:

.. rst-class:: center

	**Σήμα 161 Β. Σταθμεύστε πιο πέρα.**

	Την ημέρα: Με κίνηση από πάνω προς τα κάτω της ερυθρής σημαίας ανοιχτής.

	Τη νύχτα: Με κίνηση από πάνω προς τα κάτω ερυθρού φωτός χειροφανού.

261. Αν δε δοθεί σήμα ή υπόδειξη για το ακριβές σημείο σταθμεύσεως, η αμαξοστοιχία μπορεί να προχωρήσει μέχρι το όριο αποστάσεως της πρώτης κατά τη διεύθυνση της πορείας – προς την έξοδο της γραμμής στην οποία εισήλθε –, αλλαγής τροχιάς.

262. Κενή για μελλοντική προσθήκη.

263. Κενή για μελλοντική προσθήκη.

264. Κενή για μελλοντική προσθήκη.

.. _sima_162:

Άρθρο 33 - Σήμα 162. Για αναχώρηση αμαξοστοιχίας από σταθμό.
============================================================






.. rst-class:: center

	**Σήμα 162. Για αναχώρηση αμαξοστοιχίας από σταθμό**
	
	«Αναχωρήστε»
	
	.. figure:: ../images/162.jpg
	   :scale: 60 %                     	              		           
  	   :class: center

	+---------------------------------------+----------------------------------------+
	|Σταθμάρχης σε στάση προσοχής και       |Σταθμάρχης σε στάση προσοχής και        |
	|σε θέση όσο το δυνατό πλησιέστερη      |σε θέση όσο το δυνατό πλησιέστερη       |
	|προς το επικεφαλής κινητήριο όχημα,    |προς το επικεφαλής κινητήριο όχημα,     |
	|κρατάει ανυψωμένη τη ράβδο σηματο-     |κρατάει ανυψωμένη τη ράβδο σηματο-      |
	|δοτήσεως έτσι, ώστε η πράσινη όψη      |δοτήσεως ή το χειροφανό, έτσι ώστε      |
	|του δίσκου να είναι στραμμένη προς     |το πράσινο φως της ράβδου σηματο-       |
	|το Μηχανοδηγό.                         |δοτήσεως ή του χειροφανού να είναι      |
	|				        |στραμμένο προς το Μηχανοδηγό.           |
	+---------------------------------------+----------------------------------------+

265. Το σήμα 162 είναι: 

	Κατά την ημέρα δίσκος πράσινος με λευκό περιθώριο, στερεωμένος σε ράβδο (ράβδος σηματοδοτήσεως) και 

	κατά τη νύχτα, ράβδος σηματοδοτήσεως ή χειροφανός, που εκπέμπει πράσινο φως.

266. Το σήμα 162 αναχωρήσεως θεωρείται ότι δόθηκε, μόλις ο Σταθμάρχης ανυψώσει τη ράβδο σηματοδοτήσεως ή το χειροφανό.

  Αν ο Σταθμάρχης διαπιστώσει ότι ο Μηχανοδηγός δεν αντιλήφθηκε το σήμα αναχωρήσεως, τότε επισύρει την προσοχή του τελευταίου, μ' ένα μακρό σφύριγμα και ταυτόχρονα κινεί κατακόρυφα τη ράβδο σηματοδοτήσεως ή το χειροφανό.

267. Αν πρόκειται ν' αναχωρήσουν περισσότερες από μια αμαξοστοιχίες που βρίσκονται σε γειτονικές γραμμές και είναι ενδεχόμενο να προκύψει σύγχυση, ο Μηχανοδηγός, προς τον οποίο απευθύνεται το σήμα αναχωρήσεως, ειδοποιείται στην ανάγκη και προφορικά.

268. Αν στην ίδια γραμμή βρίσκονται δυο αμαξοστοιχίες, έτοιμες για αναχώρηση, το σήμα αναχωρήσεως θεωρείται ότι απευθύνεται στην πρώτη, κατά σειρά, αμαξοστοιχία.

269.
	α. Ο Σταθμάρχης παραμένει σε στάση προσοχής και με το σήμα 162 ανυψωμένο, μέχρι να περάσει εμπρός του και το τελευταίο όχημα της αμαξοστοιχίας, που αναχωρεί.

	β. Ο Μηχανοδηγός αναχωρεί, μόνο αφού βεβαιωθεί, ότι το σήμα αναχωρήσεως απευθύνεται προς αυτόν.

	γ. Αν η αμαξοστοιχία ωθείται μόνο, το σήμα 162 δίνεται προς το Μηχανοδηγό του συρμοκινητήρα που ωθεί.

270. Ένα λεπτό πριν να δοθεί το σήμα αναχωρήσεως, σ' αμαξοστοιχία που περιλαμβάνει υπηρεσία επιβατών, οι συνοδοί της καλούν τους επιβάτες να καταλάβουν τις θέσεις τους.

271. Κενή για μελλοντική προσθήκη.




.. _simata_sima_163:

Άρθρο 34 - Σήμα 163. Για διέλευση αμαξοστοιχίας από σταθμό.
===========================================================




272. Το σήμα 163, διελεύσεως αμαξοστοιχίας από σταθμό, δίνεται, αμέσως μόλις η αμαξοστοιχία διέλθει τις αλλαγές εισόδου και διατηρείται μέχρι να διέλθει και το τελευταίο όχημα εμπρός από το Σταθμάρχη, που πρέπει να στέκεται σε στάση προσοχής κοντά στη γραμμή, από την οποία θα διέλθει η αμαξοστοιχία.

  Ο Σταθμάρχης φροντίζει, ώστε κατά τη νύχτα το σήμα διελεύσεως, που απευθύνεται προς διερχόμενη αμαξοστοιχία, να μη παρεξηγηθεί από το προσωπικό άλλης σταθμευμένης αμαξοστοιχίας και ληφθεί ως σήμα αναχωρήσεως, που απευθύνεται προς αυτή.

273. Κενή για μελλοντική προσθήκη.

Σήμα 163. Για διέλευση αμαξοστοιχίας από σταθμό.
-------------------------------------------------

.. rst-class:: center

	**Σήμα 163. Για διέλευση αμαξοστοιχίας από σταθμό.**

	.. figure:: ../images/163.jpg
	   :scale: 60 %                     	              		           
  	   :class: center

	+---------------------------------------+----------------------------------------+
	|Σταθμάρχης, με βραχίονα τεντωμένο      |Σταθμάρχης, με βραχίονα τεντωμένο       |
	|οριζόντια και κάθετα προς τον άξονα της|οριζόντια και κάθετα προς τον άξονα της |
	|γραμμής, δείχνει σημαία* που κρατείται |γραμμής, δείχνει κρατώντας οριζόντια    |
	|οριζόντια, περιτυλιγμένη μέσα σε θήκη. |ράβδο σηματοδοτήσεως ή χειροφανό,       |
	| 				        |που εκπέμπει πράσινο φως.               |
	+---------------------------------------+----------------------------------------+


\*Σημαία ερυθρή ως εφόδιο Σταθμάρχη.





