
Άρθρο 115 - Μέτρα για τη στάθμευση και κράτηση αμαξοστοιχιών στο σταθμό. Βεβαίωση περί της ακεραιότητας.
======================================================================================================== 

.. _1150:

1150. Σε κάθε περίπτωση στην οποία οι διατάξεις του Κεφάλαιο XI και των Παραρτημάτων αυτού ορίζουν ότι μία αμαξοστοιχία πρέπει **να σταθμεύσει και να κρατηθεί** σε κάποιον σταθμό μέχρι να δημιουργηθούν οι προϋποθέσεις που επιβάλλονται από τους κανόνες κυκλοφορίας («Κυκλοφοριακή στάθμευση»), ο Σταθμάρχης του σταθμού αυτού ενεργεί ως ακολούθως: 

	α. δεν ανοίγει τα απευθυνόμενα προς την προσεγγίζουσα αμαξοστοιχία σήματα κάλυψης, παρά μόνο αφού ο Μηχανοδηγός εκπέμψει με τη συρίχτρα της μηχανής το προβλεπόμενο :ref:`σήμα 109 <sima_109>` της :ref:`παραγράφου 1210 <1210>` , το οποίο σημαίνει ότι ο Μηχανοδηγός αντιλήφθηκε το **κλειστό πρόσημα** και θα ρυθμίσει την ταχύτητα της αμαξοστοιχίας, έτσι ώστε να συμμορφωθεί με κάθε σήμα που δίδεται στην είσοδο ή εντός του σταθμού, σύμφωνα με την ως άνω :ref:`παράγραφο 1210 <1210>`. 

	β. Σταθμεύει την αμαξοστοιχία στο σταθμό μέσω σήματος :ref:`161 Α <sima_161_A>` ή :ref:`161 Β <sima_161_B>` . Τα ίδια μέτρα λαμβάνονται και σε περίπτωση στάθμευσης, η οποία δεν επιβάλλεται από τις προαναφερθείσες διατάξεις του Κεφαλαίου XI, για την οποία δεν έχει γνώση το προσωπικό της αμαξοστοιχίας (έκτακτη στάθμευση, :ref:`παράγραφος 1244 <1244>` ). Σε σταθμούς εξοπλισμένους με σήματα εισόδου και με σήματα εξόδου, που οι ενδείξεις τους αλληλεξαρτώνται, η «κυκλοφοριακή ή έκτακτη στάθμευση» αμαξοστοιχίας επισημαίνεται στο προσωπικό της με την τήρηση του σήματος εξόδου της γραμμής στην οποία θα εισαχθεί η αμαξοστοιχία σε **κλειστή θέση**. 

1151. Η κράτηση στο σταθμό της αμαξοστοιχίας που στάθμευσε κατά τα ανωτέρω, για όσο χρόνο τυχόν απαιτηθεί, εξασφαλίζεται από τη γενική απαγόρευση, που θεσπίζεται στην :ref:`παράγραφο 1171 <1171>` , αναχώρησης χωρίς :ref:`σήμα 162 <sima_162>` του Σταθμάρχη ή :ref:`σήμα 121 <sima_121>` του προσωπικού συνοδείας της αμαξοστοιχίας, σε συνδυασμό και με την τήρηση σε θέση κλειστή του σήματος εξόδου, εφόσον ο σταθμός διαθέτει τέτοιο εξοπλισμό. 

1152. Εάν η αμαξοστοιχία έχει να εκτελέσει ελιγμούς στο σταθμό στον οποίο στάθμευσε για λόγους κυκλοφορίας, ο Σταθμάρχης οφείλει να καταστήσει σαφές στον Μηχανοδηγό, κατά την ενημέρωσή του για την προς εκτέλεση εργασία, ότι η κίνηση της αμαξοστοιχίας του και τα σήματα αφορούν σε ελιγμό και όχι σε αναχώρηση. 

.. _1153:

1153. **Βεβαίωση άφιξης. Ακεραιότητα.**

	 Ο Σταθμάρχης ο οποίος πρόκειται να επιβεβαιώσει την άφιξη αμαξοστοιχίας στον προηγούμενο σταθμό (:ref:`παράγραφος 953 <953>` ) οφείλει να βεβαιωθεί ότι η αμαξοστοιχία είχε αφιχθεί στο σταθμό του ακέραιη. Με τον ίδιο τρόπο οφείλει να μην επιτρέψει την αναχώρηση οποιασδήποτε αμαξοστοιχίας από τον σταθμό του, εάν μία ή περισσότερες αναμενόμενες αμαξοστοιχίες αντίθετης φορά δεν αφιχθούν όλες στο σταθμό αυτόν ακέραιες. 

.. _1154:

1154. **Τρόπος ελέγχου ακεραιότητας.**

	 Ο Σταθμάρχης βεβαιώνεται ότι η αφιχθείσα στο σταθμό του αμαξοστοιχία είναι ακέραιη μετά την εξακρίβωση ότι φέρει το σήμα ουράς. 

	 Εάν επιβάλλεται να επιβεβαιώσει, ευθύς με την είσοδο της αμαξοστοιχίας στο σταθμό, την άφιξή της, ο Σταθμάρχης δικαιούται να θεωρήσει την ένδειξη του :ref:`σήματος 122 <sima_122>` «όριο στάθμευσης ελεύθερο», το οποίο δίδεται από τον Τροχοπεδητή ουράς, επιβεβαίωση ότι η αμαξοστοιχία είναι ακέραιη. 

	 Σε σταθμούς εξοπλισμένους με Ε.Η.Σ.Α. ο Σταθμάρχης ή ο Κεντρικός Χειριστής, βεβαιώνεται για την ακεραιότητα της αμαξοστοιχίας που έχει αφιχθεί στο σταθμό, απότην κανονικότητα των σχετικών ενδείξεων του Τοπικού Πίνακα Χειρισμών και Οπτικού Ελέγχου (Τ.Π.) του σταθμού ή αντίστοιχα του Κεντρικού Πίνακα (Κ.Π.). 

1155. **Έλλειψη σήματος ουράς. Ληπτέα μέτρα.**

	Σε περίπτωση που διαπιστωθεί έλλειψη του σήματος ουράς αμαξοστοιχίας, ο υπάλληλος που διαπίστωσε την έλλειψη οφείλει να ενεργήσει όπως ακριβώς εάν η έλλειψη αυτή οφειλόταν σε διάσπαση της αμαξοστοιχίας. 

	Εάν η έλλειψη του σήματος της ουράς διαπιστωθεί στην κύρια γραμμή ή σε σταθμό μέσω του οποίου διέρχεται η αμαξοστοιχία χωρίς στάθμευση, ειδοποιούνται τηλεφωνικά οι εκατέρωθεν σταθμοί του σημείου στο οποίο διαπιστώθηκε η έλλειψη. 

1156. **Μέτρα του επόμενου σταθμού**

	Ο Σταθμάρχης του επόμενου κατά τη φορά της αμαξοστοιχίας σταθμού σταθμεύει την αμαξοστοιχία και εξετάζει εάν όντως πρόκειται περί διάσπασης. Μέχρι να εξακριβωθεί το αντίθετο, ουδεμία αμαξοστοιχία οποιασδήποτε διεύθυνσης δύναται να κυκλοφορήσει επί του τμήματος γραμμής στο οποίο πιθανώς βρίσκονται τα τυχόν αποσπασθέντα οχήματα από την αμαξοστοιχία. Για αυτό, τοποθετείται από τον Σταθμάρχη δίσκος στάθμευσης δίπλα στην αλλαγή εξόδου, προς την κατεύθυνση του πιθανώς κατειλημμένου τμήματος (:ref:`σήμα 65 <sima_65>` ) και στους δύο εκατέρωθεν σταθμούς του τμήματος. Σε περίπτωση διάσπασης διενεργούνται τα αναφερόμενα στο :doc:`άρθρο 128 <../Κεφάλαιο_XVI/άρθρο_128>` . 

1157. **Αστοχία διαπίστωσης ακεραιότητας σε τμήματα που καλύπτονται από αυτόματο σύστημα αποκλεισμού**

	Σε γραμμές εξοπλισμένες με σύστημα αυτόματου αποκλεισμού, η αστοχία ανίχνευσης επισημαίνεται τόσο στο σταθμάρχη του σταθμού ή/και στον Κεντρικό Χειριστή (όπου προβλέπεται) όσο και στον Μηχανοδηγό της αμαξοστοιχίας (:ref:`Σφ4 <sf4>`- όπου αυτό προβλέπεται) με ειδικές ενδείξεις του Τοπικού Πίνακα Χειρισμών και Οπτικού Ελέγχου (Τ.Π.) και του Κεντρικού Πίνακα (Κ.Π.). Συγχρόνως, διατηρείται η τεχνική κατάληψη του τελευταίου τμήματος αποκλεισμού, που διήνυσε η αμαξοστοιχία, καθιστώντας αδύνατη τη σηματοδότηση αναχώρησης άλλης αμαξοστοιχίας της ίδιας ή αντίθετης φοράς στο τμήμα αυτό. Υπεύθυνος για τη διαπίστωση της ακεραιότητας της αμαξοστοιχίας, μετά την υποχρεωτική στάθμευσή της στο σταθμό, είναι το αρμόδιο μέλος του προσωπικού συνοδείας της αμαξοστοιχίας, που θα αναφέρει επώνυμα το αποτέλεσμα του σχετικού ελέγχου, κατά περίπτωση, στο σταθμάρχη του σταθμού ή στον Κεντρικό Χειριστή ή στο σταθμάρχη του προηγούμενου κατά τη φορά κυκλοφορίας ενεργού σταθμού. Εφόσον διαπιστωθεί ότι η αμαξοστοιχία είναι ακέραιη (και συνεπώς η αστοχία ανίχνευσης οφείλεται σε τεχνική ανωμαλία), η αμαξοστοιχία είναι ελεύθερη να συνεχίσει την πορεία της σύμφωνα με τις διατάξεις του :doc:`άρθρου 117 <άρθρο_117>`, με την επιφύλαξη ενδεχόμενης επέμβασης για αποκατάσταση της ανωμαλίας, όπως ορίζουν οι Οδηγίες Χειρισμού των Ε.Η.Σ.Α. Σε περίπτωση που η αμαξοστοιχία δεν διαθέτει προσωπικό συνοδείας, η διαπίστωση της ακεραιότητας γίνεται σε στελεχωμένο σταθμό σύμφωνα με την :ref:`παραγράφου 1154 <1154>` . Για αυτοκινητάμαξες συγκεκριμένων τύπων (αρθρωτές), που προσδιορίζει η Κεντρική Υπηρεσία Κυκλοφορίας, υπεύθυνος για τη διαπίστωση της ακεραιότητας της αμαξοστοιχίας είναι ο μηχανοδηγός. Εάν η τεχνική ανωμαλία παραμένει παρά τους χειρισμούς επί του συστήματος αποκλεισμού η Κεντρική Υπηρεσία Σηματοδότησης οφείλει εντός ενός εικοσιτετραώρου να αποκαταστήσει την ανωμαλία. Σε περίπτωση αδυναμίας αποκατάστασης θα πρέπει να εισηγηθεί στην Κεντρική Υπηρεσία της Κυκλοφορίας τα κατάλληλα μέτρα για την αντιμετώπιση του προβλήματος Σε περίπτωση διάσπασης εφαρμόζονται οι διατάξεις του :doc:`άρθρο 128 <../Κεφάλαιο_XVI/άρθρο_128>`. 

1158. Κενή 

1159. Κενή
