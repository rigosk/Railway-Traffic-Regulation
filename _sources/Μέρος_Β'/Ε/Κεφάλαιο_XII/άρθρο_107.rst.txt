

Άρθρο 107 - Μεταβίβαση υπηρεσίας από υπάλληλο σε υπάλληλο ελιγμών 
=================================================================

1057. Ο παραδίδων υπηρεσία υπάλληλος ελιγμών οφείλει να καταστήσει ενήμερο τον παραλαμβάνοντα υπάλληλο σχετικά με οποιαδήποτε ανωμαλία υφίσταται στις εγκαταστάσεις τις οποίες πρόκειται να χειρισθεί και να μεταβιβάσει σε αυτόν τις τυχόν ειδικές διαταγές τις οποίες έλαβε και παραμένουν μη εκτελεσθείσες. 

1058. Ο παραλαμβάνων υπηρεσία υπάλληλος οφείλει αμέσως μόλις δύναται να προβεί στην επιθεώρηση των εγκαταστάσεων εν γένει και κυρίως των αλλαγών τροχιάς και σημάτων και να βεβαιωθεί περί του ότι: 

	α. οι αλλαγές τροχιάς, τα σήματα και λοιπές μηχανικές εγκαταστάσεις των οποίων εξασφαλίζει τον χειρισμό βρίσκονται στην κανονική τους θέση, 

	β. ότι έχουν ασφαλιστεί όλες όσες από τις εγκαταστάσεις πρέπει να είναι ασφαλισμένες με τις ασφαλιστικές τους συσκευές, 

	γ. ότι δύνανται να λειτουργούν κανονικά οι εγκαταστάσεις τις οποίες αυτός χειρίζεται. Στην περίπτωση που διαπιστώσει οποιαδήποτε ανωμαλία οφείλει να ενεργήσει όπως αναφέρεται στα άρθρα :doc:`4 <../../Α/Κεφάλαιο_II/άρθρο_4>` , :doc:`5 <../../Α/Κεφάλαιο_II/άρθρο_5>`, :doc:`6 <../../Α/Κεφάλαιο_II/άρθρο_6-9>` και :doc:`10 <../../Α/Κεφάλαιο_II/άρθρο_10>` του παρόντος.
