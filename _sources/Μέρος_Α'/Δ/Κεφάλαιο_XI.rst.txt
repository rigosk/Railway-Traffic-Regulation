Κεφάλαιο XI - Σημαίες και χειροφανοί ως εφόδια προσωπικού
##########################################################



Άρθρο 37 - Σημαίες
==================

282. Οι Κλειδούχοι, το προσωπικό αμαξοστοιχιών (κινήσεως), τα όργανα συντηρήσεως και φυλάξεως γραμμής, έχουν περιτυλιγμένες μέσα σε θήκη δυο σημαίες μια ερυθρή και μία πορτοκαλόχρωμη.

	Οι Φύλακες ισοπέδων διαβάσεων έχουν μια ερυθρή σημαία μέσα σε θήκη.

	Οι Σταθμάρχες υπηρεσίες έχουν περιτυλιγμένη μέσα σε θήκη μια σημαία ερυθρή.

283. α. Σημαία ανοιχτή πορτοκαλόχρωμη παραγγέλλει βραδυπορία. β. Σημαία ανοιχτή ερυθρή παραγγέλλει άμεση στάθμευση, κίνδυνο.

Άρθρο 38 - Χειροφανοί
=====================

284.
	α. Ο χειροφανός των Σταθμαρχών υπηρεσίας δίνει προς κάθε πλευρά: 

		Φως ερυθρό, πράσινο και λευκό διαφανές.

	β. Ο χειροφανός των Κλειδούχων, του προσωπικού αμαξοστοιχιών και του προσωπικού συντηρήσεως και φυλάξεως γραμμής, δίνει προς κάθε πλευρά: 

		Φως ερυθρό, πορτοκαλί και λευκό διαφανές.

	γ. Ο χειροφανός Φυλάκων Ισοπέδων διαβάσεων δίνει προς τις δύο αντικρυζόμενες πλάγιες πλευρές: 

		Φως ερυθρό και προς την πρόσθια, λευκό διαφανές.

285. Η σημασία των χρωμάτων χειροφανών φαίνεται πιο κάτω:

	α. Πράσινο: Γραμμή ελεύθερη.

	β. Πορτοκαλί: Προσοχή βραδυπορία.

	γ. Ερυθρό: Παραγγέλλει στάθμευση, κίνδυνος.

	δ. Λευκό γαλακτόχρωμο ή διαφανές: Δεν έχει κάποια ιδιαίτερη σημασία· χρησιμο-ποιείται όπως αναφέρθηκε ήδη, για κάθε περίπτωση.

286. Κενή για μελλοντική προσθήκη.

287. Κενή για μελλοντική προσθήκη.
