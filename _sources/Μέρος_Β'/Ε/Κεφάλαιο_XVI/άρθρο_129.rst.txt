Άρθρο 129 - Διαφυγή οχημάτων Ειδοποίηση περί διαφυγής
=====================================================

Ειδοποίηση περί διαφυγής
--------------------------

1290.	**α.** Καθένας υπάλληλος (σταθμών, αμαξοστοιχιών, γραμμής) ο οποίος αντιλαμβάνεται ή ειδοποιείται περί διαφυγής([#ref1]_), θα πρέπει να ειδοποιήσει επειγόντως με όλα τα μέσα που διατίθενται, τους σταθμούς και φύλακες Ισόπεδων Διαβάσεων(Ι.Δ) προς τους οποίους κατευθύνεται η διαφυγή, ενδεχομένως και τον Ρυθμιστή. Επιπλέον, επιδίδει το σήμα κινδύνου (:ref:`σήμα 115 Κανονισμού Σημάτων <sima_115>`) ή πρόσθετο ειδικό σήμα (:ref:`σήμα 116 Κανονισμού Σημάτων <sima_116>`), εάν αυτό είναι εφικτό. Η ειδοποίηση αυτή θα πρέπει να αναμεταδίδεται μέχρι το σημείο το οποίο δεν είναι πιθανό να υπερβεί η διαφυγή, λαμβάνοντας υπ' όψιν την υψομετρική διαμόρφωση κατά μήκος της γραμμής. 

	**β.** Η ειδοποίηση περί διαφυγής θα πρέπει να προσδιορίζει την κατεύθυνση αυτής, καθώς επίσης και αν επιβαίνουν επιβάτες ή υπάλληλοι, αν περιλαμβάνει οχήματα με επικίνδυνα φορτία, τον αριθμό οχημάτων κτλ. Τα μέτρα που έχουν ληφθεί και η επιτυχία αυτών εξαρτώνται από τις πληροφορίες που μεταδίδονται μέσω αυτής της ειδοποίησης. 

	**γ.** Το προσωπικό της γραμμής, το οποίο έλαβε γνώση της διαφυγής, σταθμεύει τις κυκλοφορούσες αντιθέτως αμαξοστοιχίες επί του ίδιου τμήματος και καθιστά το προσωπικό συνοδείας ενήμερο του κινδύνου. 

Ληπτέα μέτρα από αυτούς που ειδοποιήθηκαν περί διαφυγής 
---------------------------------------------------------

1291.	**α.** Έκαστος υπάλληλος, οποίος έλαβε γνώση της διαφυγής όπως παραπάνω, πρέπει να καταβάλλει κάθε προσπάθεια προς στάθμευση της διαφυγής, για την αποφυγή ή τουλάχιστον τον περιορισμό των επικινδύνων αποτελεσμάτων. 

	**β.** Οι υπάλληλοι σταθμών, όποτε το κρίνουν δυνατό με βάση τις πληροφορίες που έχουν λάβει, πρέπει να δεχθούν τη διαφυγή σε υπηρεσιακή γραμμή, όπου θα πρέπει να τη συγκρατήσουν και να τη σταθμεύσουν ή εν ανάγκη να την εκτροχιάσουν, εάν με τη λήψη του μέτρου αυτού αποφευχθούν ή δεν προκληθούν ατυχήματα επί προσώπων ή αποφευχθούν μεγαλύτερες ζημιές. 

	**γ.** Οι αμαξοστοιχίες προς συνάντηση των οποίων κατευθύνεται η διαφυγή, πρέπει να σταθμεύσουν επειγόντως και να τεθούν σε παρακαμπτήριο ή να εκκενωθούν από επιβάτες και προσωπικό, εάν διατρέχουν κίνδυνο σύγκρουσης από τη διαφυγή. 

	Οι αμαξοστοιχίες οι οποίες ενδεχομένως καταληφθούν εκ των όπισθεν από τη διαφυγή, είναι απαραίτητο σύμφωνα με τις περιστάσεις είτε να τεθούν σε παρακαμπτήριο, είτε να επιταχύνουν την πορεία εν ανάγκη, καταργώντας τις προβλεπόμενες σταθμεύσεις στη διαδρομή στην οποία τίθενται σε κίνδυνο. 

	**δ.** Όπισθεν της διαφυγής, οι Σταθμάρχες λαμβάνουν τα κατάλληλα μέτρα για τη στάθμευση και κράτηση των αμαξοστοιχιών της ίδιας κατεύθυνσης, έτσι όπως θα έπρατταν αν η διαφυγή ήταν κανονική αμαξοστοιχία, τοποθετώντας ακόμα δίσκο στάθμευσης (:ref:`σήμα 65 <sima_65>`) δίπλα στην αλλαγή εξόδου προς κατεύθυνση της διαφυγής η οποία διήλθε. 

	**ε.** Το προσωπικό συνοδείας αμαξοστοιχιών πρέπει να ειδοποιείται αμέσως για τη στάθμευση της αμαξοστοιχίας τους, έτσι ώστε να προστατεύσει τους επιβάτες ενδεχομένως, εάν υπάρχει κίνδυνος σύγκρουσης με τη διαφυγή.

Μέτρα στάθμευσης και ασφάλειας 
--------------------------------

1292. Για τη στάθμευση της διαφυγής σε ανοικτή γραμμή ή σε παρακαμπτήριο τοποθετούνται χώματα και σκύρα, εν ανάγκη και πέδιλα στάθμευσης, επί των δύο σιδηροτροχιών στον άξονα ενός στρωτήρα ανά ζεύγη. Οι ισόπεδες διαβάσεις κλείνουν. 

Πρόκληση εκτροχιασμού διαφυγής. 
---------------------------------

1293. Επιτρέπεται η εκτροχίαση των διαφυγόντων οχημάτων εφόσον αυτά κατευθύνονται εναντίον αμαξοστοιχίας η οποία κυκλοφορεί αντίθετα, και είναι πιθανό ότι από τη σύγκρουση θα προκύψουν δυστυχήματα επί προσώπων ή μεγαλύτερες ζημιές. 

Άφεση ελεύθερης διόδου της διαφυγής. 
--------------------------------------

1294. Εάν τα διαφυγόντα οχήματα δεν κατέστη δυνατόν να σταθμεύσουν μέχρι κάποιου σταθμού πέραν του οποίου υπάρχουν ανωφερή τμήματα, τα οποία θα ήταν ικανά να συγκρατήσουν τα οχήματα, τότε αυτά αφήνονται ελεύθερα για να διέλθουν από αυτόν τον σταθμό, εφόσον ουδέν εμπόδιο αντιτίθεται σε αυτό και επιδιώκεται μόνο η ελάττωση της ταχύτητάς τους όπως αναφέρεται στην παράγραφο 1292. 

Κάλυψη των σταθμευόντων οχημάτων και απελευθέρωση γραμμής. 
-------------------------------------------------------------

1295. Όταν τα οχήματα που διέφυγαν ακινητοποιούνται επί ανοικτής γραμμής, οι εκατέρωθεν σε υπηρεσία σταθμοί πρέπει να θεωρήσουν ότι το μεταξύ τους τμήμα γραμμής είναι αποκλεισμένο σύμφωνα με την :ref:`παράγραφο 1330 <1330>` σημείο α και να ενεργήσουν για την απόσυρση των οχημάτων συνεννοούμενοι για αποστολή μηχανής βοήθειας με Έντολή Πορείας Έν Όψει (υπόδειγμα 1036). 

1296. -1299. Κενές 

.. [#ref1] Κατά παρέκταση και εν συντομία "διαφυγή" είναι το όχημα ή η σύνθεση που διέφυγε