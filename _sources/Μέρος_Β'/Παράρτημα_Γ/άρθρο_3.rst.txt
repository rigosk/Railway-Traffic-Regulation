
Άρθρο 3 -ΓΕΡΑΝΟΙ - ΕΚΣΚΑΦΕΙΣ ΣΥΝΤΗΡΗΣΗΣ ΓΡΑΜΜΗΣ, ΔΙΠΛΗΣ ΔΥΝΑΤΟΤΗΤΑΣ ΚΙΝΗΣΗΣ
############################################################################

Κατ' εφαρμογή της :ref:`παραγρ. 1250 γ <1250>`, Κεφ. XV του παρόντος, παρέχονται οι κάτωθι οδηγίες για την οδήγηση, συνοδεία, κυκλοφορία και τα εφόδια των μηχανημάτων γραμμής.

1.	Οι γερανοί — εκσκαφείς, διπλής δυνατότητας κίνησης, δύνανται να κυκλοφορούν, τόσο επί της σιδηροδρομικής γραμμής, όσο και εκτός αυτής, εξαγόμενοι από τις σιδηροτροχιές και επανατοποθετούμενοι μέσω δικού τους μηχανισμού.

2.
	**α.**	Ο χειρισμός αυτών εξασφαλίζεται από ειδικά εκπαιδευμένο χειριστή ο οποίος κατέχει την απαιτούμενη, σύμφωνα με τον νόμο, άδεια.

	**β.** Εκτός από τον χειριστή, το μηχάνημα θα πρέπει να συνοδεύεται, στην περίπτωση κυκλοφορίας επί σιδηροδρομικής γραμμής και εργασίας επί αυτής ή κοντά σε αυτήν, από έναν βοηθό, όργανο της Υπ. Γραμμής.

3. Για την κυκλοφορία επί δημοσίων οδών, ο Χειριστής θα πρέπει να κατέχει την προβλεπόμενη από τον Κ.Ο.Κ. άδεια οδήγησης «Μηχανήματος έργων».

4.	Για την κυκλοφορία επί σιδηροδρομικής γραμμής, ο Χειριστής θα πρέπει να κατέχει άδεια οδηγού μηχανοκίνητου βαγονέτου. Σε αντίθετη περίπτωση, την άδεια αυτή θα πρέπει να κατέχει ο συνεπιβάτης-βοηθός.

5.	Για την κυκλοφορία των γερανών-εκσκαφέων επί ανοικτής γραμμής εφαρμόζονται οι διατάξεις περί Μηχανοκίνητων οχημάτων του :doc:`παραρτ. Β, Κεφ. XI <../Δ/Κεφάλαιο_XI/Παράρτημα_Β'>` του παρόντος.

6.	Για την πέδηση και τα εφόδια των εν λόγω γερανών - εκσκαφέων ισχύουν οι διατάξεις του :doc:`Κεφ. XV <../Ε/Κεφάλαιο_XV/index>` του παρόντος.

7.	Ο τεχνικός έλεγχος των γερανών-εκσκαφέων και η περιοδική επιθεώρησή τους διενεργείται από τις αρμόδιες Διευθύνσεις Εργοστασίων και Υπηρεσίας Γραμμής.

8. Μέγιστη επιτρεπόμενη ταχύτητα πορείας γερανών-εκσκαφέων επί της σιδηροδρομικής γραμμής ορίζεται εκείνη που επιτρέπει ο κατασκευαστής του μηχανήματος, προσδιοριζόμενη από την Υπηρ. Γραμμής της Διεύθυνσης Γραμμής και πάντως όχι μεγαλύτερη των 40 χλμ./ώρα.

9.
	**α.**	Οι εργασίες τους κοντά στις σιδηροδρομικές γραμμές θα γίνονται κατ' αρχήν άνευ παραβίασης της περιμέτρου ελεύθερης διατομής (εν ανάγκη παραβίασης, βλ. παρακάτω 10α), λαμβάνοντας τα ενδεικνυόμενα μέτρα και με την εποπτεία του συνοδεύοντα υπαλλήλου της Υπηρεσίας γραμμής.

	**β.**	Κατά την προσέγγιση αμαξ/χίας, οι εργασίες θα διακόπτονται εγκαίρως.

10.
	
	**α.**	Σε περιπτώσεις ανάγκης εργασιών με κατάληψη της περιμέτρου ελεύθερης διατομής θα ζητείται, από τον αρμόδιο επικεφαλής υπάλληλο της Υπ. Γραμμής, από τους εκατέρωθεν, της θέσης εργασιών, εν ενεργεία σταθμούς, το αναγκαίο περιθώριο εργασίας υπό πλήρη διακοπή της κυκλοφορίας των αμαξ/χιών (:ref:`Παράρτ. Β, κεφ. XI, άρθρο 3 <parartimaB_art3>` του παρόντος).
	
	**β.**	Για την επανάληψη της κυκλοφορίας θα δίδεται τηλεγράφημα από τον ανώτερο αρμόδιο υπάλληλο, προς τους εκατέρωθεν εν ενεργεία σταθμούς περί απομάκρυνσης του γερανού-εκσκαφέα από την περίμετρο ελεύθερης διατομής.

11.	Οι γερανοί-εκσκαφείς θα είναι εφοδιασμένοι με Ραδιοτηλέφωνο.
 
 
