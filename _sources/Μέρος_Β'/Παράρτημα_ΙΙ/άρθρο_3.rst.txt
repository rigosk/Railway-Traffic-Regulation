
ΑΡΘΡΟ 3 - ΚΥΚΛΟΦΟΡΙΑ ΑΜΑΞΟΣΤΟΙΧΙΩΝ ΕΡΓΩΝ (ή Μ.Ο) 1  ΚΑΙ ΑΜΑΞΟΣΤΟΙΧΙΩΝ ΒΟΗΘΕΙΑΣ
==============================================================================

Α΄ Αμαξοστοιχίες Έργων (ή ΜΟ)
-----------------------------

19.  Οι  αμαξοστοιχίες  Έργων  ή  τα  ΜΟ  μπορούν  να κυκλοφορήσουν  για  εργασία  σε  μια  από  τις  δύο  γραμμές κατεύθυνσης, βάσει του παραρτήματος Β του ΓΚΚ.

20.  Επιτρέπεται κατ' εξαίρεση και η αντίθετη κυκλοφορία.

21.  Τα τηλεγραφήματα κυκλοφορίας που ανταλλάσσονται, βάσει των  παραγράφων  31  και  32  του  Παραρτήματος  Β, τροποποιούνται ως ακολούθως:

	α)  Αν  η  αμαξοστοιχία  Έργων  (ή  ΜΟ)  πρόκειται  να  κινηθεί για εργασία στην κανονική γραμμή κυκλοφορίας:

	.. admonition:: Κείμενο Τηλεγραφήματος

    		«Σταθμός  Α  προς  Β.  Τελευταία  προς  Β  αμαξ. …………………  ώρα………………… . Ζητώ  κυκλοφορήσω  αμαξ.  Έργων  (ή  ΜΟ)  στη  γραμμή ………………… 2 , μέχρι ώρα ………………… ».

    		«Σταθμός  Β  προς  Α.  Τελευταία  από  Α  αμαξ………………… αφίκετο ώρα ………………… . Δύνασθε κυκλοφορήσετε αμαξ. Έργων  ή  (ΜΟ) στη γραμμή ………………… 2  μέχρι ώρα………………… .

	β)  Αν  η  αμαξοστοιχία  Έργων  (ή  ΜΟ)  πρόκειται  να  κινηθεί στην αντίθετη γραμμή κυκλοφορίας:

	.. admonition:: Κείμενο Τηλεγραφήματος

    		«Σταθμός  Α  προς  Β.  Τελευταία  από  Β,  αμαξ………………… αφίκετο ώρα ………………… . Ζητώ κυκλοφορήσω αμαξ. Έργων ………………… (ή ΜΟ) στη γραμμή …………………2  μέχρι ώρα …………………».

    		«Σταθμός  Β  προς  Α.  Τελευταία  από  Β  αμαξ…………………  ώρα………………… . Δύνασθε κυκλοφορήσετε αμαξ.  Έργων …………………  (ή ΜΟ) στη γραμμή …………………2 ».

22.  Στο υπόδ. 1060 (παράγραφος 33 ΠΑΡΑΡΤΗΜΑΤΟΣ Β του ΓΚΚ) σημειώνεται επιπλέον και η γραμμή, ανόδου ή καθόδου, στην οποία θα κινηθεί η αμαξοστοιχία Έργων (ή ΜΟ) για εργασία.

23.  Μετά  τη  λήξη  της  εργασίας,  η  αμαξοστοιχία  Έργων  (ή  ΜΟ) μεταβαίνει  στο  σταθμό  Β  ή  επιστρέφει  στο  σταθμό  Α (ΠΑΡΑΡΤΗΜΑ  Β,  άρθρο 4), με  την  υποχρέωση  σταθμεύσεως προ του αντίστοιχου σήματος εισόδου, ανεξάρτητα προς τις ενδείξεις  του.  Εισέρχεται  στο  σταθμό,  αφού  λάβει  εντολή από τον Σταθμάρχη, σύμφωνα με τις διατάξεις παραγράφου 1226 του ΓΚΚ.

Β΄ Αμαξοστοιχία ή μηχανή βοηθείας
---------------------------------

24.  Σε  τμήμα  γραμμής  κατεύθυνσης,  που  έχει  αποκλειστεί  από την  κανονική  κυκλοφορία,  σύμφωνα  με  τις  διατάξεις  του άρθρου  4  παρόντος,  μπορεί  να  κινηθεί  αμαξοστοιχία  ή Μηχανή βοηθείας υπό τους όρους του άρθρου 131 του ΓΚΚ.

25.  Για  την  είσοδο  της  αμαξοστοιχίας  Βοηθείας  ή  της αμαξοστοιχίας που είχε ακινητοποιηθεί ή και τμημάτων αυτής (περίπτωση  τμηματικής  μεταφοράς  της)  στο  σταθμό  που  θα κατευθύνονται, ισχύουν οι διατάξεις της παραγράφου 23 του παρόντος. ref1Μηχανοκίνητα οχήματα γραμμής (δραιζίνες, βαγονέττα). ref2 Ανόδου ή καθόδου, κατά περίπτωση.
