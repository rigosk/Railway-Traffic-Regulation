ΠΑΡΑΡΤΗΜΑ VI - Σήματα γραμμής επαφής ηλεκτροκίνησης
####################################################



Έγκριση ΔΣ ΟΣΕ αρ. 2193/29.12.97
Εγκύκλιος ΔΕΤ-Κ/Σ αρ. 34/07.09.98
Κύρωση ΥΠ Μ&Ε αρ. 1018/150/11.12.1998


Σήματα Γραμμής Επαφής (Ηλ)
===========================

§1. Γενικές διατάξεις
------------------------

1) Τα σήματα γραμμής επαφής χρησιμοποιούνται για την επισήμανση ουδετέρων ζωνών της γραμμής επαφής, διακοπών συνεχείας της γραμμής επαφής, βεβλαμμένων τμημάτων της γραμμής επαφής και του πέρατος της γραμμής επαφής.

2) Τα σήματα γραμμής επαφής αποτελούνται από πλαισιωμένη με λευκό και μαύρο περιθώριο, στηριγμένη κατά κορυφή, κυανή τετραγωνική πινακίδα με λευκές ενδείξεις σημάνσεως.

3) Τα σήματα γραμμής επαφής τοποθετούνται κατά κανόνα δεξιά παραπλεύρως της αντίστοιχης τροχιάς, προκειμένου περί διπλής γραμμής εξωτερικά και παραπλεύρως των τροχιών. Είναι επίσης δυνατή η τοποθέτησή τους υπεράνω της διανυόμενης τροχιάς. Κατ’ εξαίρεση του γενικού κανόνα, επί μονής γραμμής, το σήμα Ηλ 2 «Επιτρέπεται η αποκατάσταση» μπορεί να τοποθετείται δεξιά ή αριστερά της τροχιάς, ενώ το σήμα Ηλ 5 «Αναπτύξατε παντογράφο» τοποθετείται αριστερά της τροχιάς προς την οποίαν απευθύνεται.

§2. Περιγραφή και σημασία
--------------------------

Σήματα ρευματοληψίας (Σήματα Ηλ 1 και Ηλ 2)
^^^^^^^^^^^^^^^^^^^^^^^^^^^^^^^^^^^^^^^^^^^^^

1) Τα σήματα ρευματοληψίας επισημαίνουν ουδέτερες ζώνες της γραμμής επαφής.

2) Η οπίσθια όψη του σήματος Ηλ 1 επιδεικνύει πάντα το σήμα Ηλ 2.

3) Προκειμένου περί ουδετέρων ζωνών που απαιτούν παροδική μόνο διακοπή ρευματοληψίας, η είσοδος στην ουδέτερη ζώνη καλύπτεται από σήμα μεταβλητής ένδειξης Ηλ 1 / Ηλ 2.

4) Τα σήματα φωτίζονται τη νύχτα· ο φωτισμός μπορεί να παραλειφθεί εφ' όσον συντρέχουν ευνοϊκές συνθήκες (επαρκής γενικός φωτισμός, χαμηλή ταχύτητα κυκλοφορίας).

.. rst-class:: center

	**Σήμα Ηλ 1 - Σήμα διακοπής ρευματοληψίας - Διακόψατε**

.. figure:: images/image--315.png
      	   :scale: 70 %
      	   :class: center

.. rst-class:: center

	Διακεκομμένο λευκό ανεστραμμένο Π

5) Το σήμα σημαίνει ότι η διακοπή ρευματοληψίας πρέπει να έχει ολοκληρωθεί μέχρι τη θέση του σήματος. 

6) Το σήμα τοποθετείται κατά κανόνα σε απόσταση 30 μέτρων προ της ουδέτερης ζώνης. 

.. rst-class:: center

	**Σήμα Ηλ 2 - Σήμα αποκατάστασης ρευματοληψίας - Επιτρέπεται η αποκατάσταση**

.. figure:: images/image--316.png
      	   :scale: 70 %
      	   :class: center

.. rst-class:: center

	Συνεχές λευκό ανεστραμμένο Π


7) Το σήμα σημαίνει, ότι ο Μηχανοδηγός μπορεί να αποκαταστήσει ρευματοληψία αμέσως μόλις υπερβεί τη θέση του σήματος.

8) Το σήμα τοποθετείται κατά κανόνα σε απόσταση 30 μέτρων όπισθεν της ουδέτερης ζώνης.

Σήματα παντογράφου (Σήματα Ηλ 3, Ηλ 4, Ηλ 5 και Ηλ 6)
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

9) Τα σήματα παντογράφου επισημαίνουν τμήματα τροχιάς, η διάνυση των οποίων επιτρέπεται μόνο με συνεπτυγμένο παντογράφο. 

10) Τα σήματα αυτά δεν είναι μόνιμα. 

11) Τα σήματα φωτίζονται τη νύχτα· ο φωτισμός μπορεί να παραλειφθεί εφ' όσον συντρέχουν ευνοϊκές συνθήκες (επαρκής γενικός φωτισμός, χαμηλή ταχύτητα κυκλοφορίας).

12) Το σήμα Ηλ 4 επιδεικνύει στην οπίσθια όψη το σήμα Ηλ 5.

.. rst-class:: center

	**Σήμα Ηλ 3 - Πρόσημα συμπτύξεως παντογράφου**

.. figure:: images/image--318.png
      	   :scale: 70 %
      	   :class: center

.. rst-class:: center

	Δύο λευκές ταινίες αμοιβαίως μετατοπισμένες καθ' ύψος

13) Το σήμα προειδοποιεί για την προσέγγιση στο σήμα "Συμπτύξατε παντογράφο" (Ηλ 4).

14) Το σήμα τοποθετείται σε απόσταση τουλάχιστον 250 μέτρων προ του σήματος "Συμπτύξατε παντογράφο" (Ηλ 4).

.. rst-class:: center

	**Σήμα Ηλ 4 - Συμπτύξατε παντογράφο**

.. figure:: images/image--319.png
      	   :scale: 70 %
      	   :class: center

.. rst-class:: center

	Οριζόντια λευκή ταινία.

15) Το σήμα οριοθετεί την αρχή τμήματος τροχιάς, η διάνυση του οποίου επιτρέπεται μόνο με συνεπτυγμένο παντογράφο.

16) Στη θέση του σήματος οι παντογράφοι πρέπει να είναι πλήρως συνεπτυγμένοι.

17) Το σήμα τοποθετείται σε απόσταση 30 μέτρων προ του διανυτέου με συνεπτυγμένο παντογράφο τμήματος της γραμμής επαφής.

.. rst-class:: center

	**Σήμα Ηλ 5 - Αναπτύξατε παντογράφο**

.. figure:: images/image--320.png
      	   :scale: 70 %
      	   :class: center

.. rst-class:: center

	Κατακόρυφη λευκή ταινία.

18) Το σήμα επισημαίνει το πέρας τμήματος τροχιάς, η διάνυση του οποίου επιτρέπεται μόνο με συνεπτυγμένο παντογράφο.

19) Το σήμα σημαίνει, ότι ο συνεπτυγμένος παντογράφος μπορεί πάλι να αναπτυχθεί μετά από το σήμα. Ο Μηχανοδηγός δεν επιτρέπεται να επιχειρήσει την ανάπτυξη του παντογράφου, πριν το κινητήριο όχημα υπερβεί τη θέση του σήματος.

20) Το σήμα τοποθετείται σε απόσταση 30 μέτρων όπισθεν του διανυτέου με συνεπτυγμένο παντογράφο τμήματος της γραμμής επαφής. 

.. rst-class:: center

	**Σήμα Ηλ 6 Στάθμευση οχημάτων με ανεπτυγμένο παντογράφο**

.. figure:: images/image--321.png
      	   :scale: 70 %
      	   :class: center

.. rst-class:: center

	Λευκό τετραγωνικό κατά κορυφή πλαίσιο και λευκό τετράγωνο στο εσωτερικό του.

21) Το σήμα σημαίνει απαγόρευση περαιτέρω προχώρησης οχημάτων με ανεπτυγμένους παντογράφους.

22) Το σήμα τοποθετείται σε απόσταση περίπου 10 μέτρων προ του απαγορευμένου για οχήματα με παντογράφους τμήματος γραμμής επαφής, δεξιά παραπλεύρως ή άνω της τροχιάς.

23) Διακλάδωση η μία τροχιά της οποίας στερείται γραμμής επαφής, υποδεικνύεται μέσω βέλους τοποθετημένου άνωθεν του σήματος. 

24) Βέλος στραμμένο κατακορύφως προς τα άνω σημαίνει ότι η τροχιά του ευθυγράμμου κλάδου ή, προκειμένου περί καμπύλης διακλαδώσεως, του λιγότερου καμπύλου κλάδου δεν διαθέτει γραμμή επαφής.

25) Οριζόντιο βέλος υποδεικνύει την πλευρά της διακλαδώσεως η οποία στερείται γραμμής επαφής. 

26) Σε περίπτωση αλλεπαλλήλων διακλαδώσεων σε μικρή μεταξύ τους απόσταση και περισσοτέρων τροχιών χωρίς γραμμή επαφής, μπορούν εφ' όσον κριθεί αναγκαίο να τοποθετηθούν άνωθεν του σήματος δύο βέλη. 

.. figure:: images/image--322.png
      	   :scale: 70 %
      	   :class: center



27) Το σήμα είναι ανακλαστικό ή φωτιζόμενο, εφ' όσον αυτό επιβάλλεται από τις συνθήκες εφαρμογής.

.. rst-class:: center

	**Σήμα Ηλ 7 Προσήματα ουδέτερης ζώνης**

.. figure:: images/prilek.png
      	   :scale: 70 %
      	   :class: center

.. rst-class:: center

	Ορθογώνια κυανή πινακίδα με λευκές πλάγιες ραβδώσεις σχήματος V, που το πλήθος τους ελαττώνεται κατά την φορά της κυκλοφορίας.

28) Το σήμα προειδοποιεί για την προσέγγιση στο «Σήμα διακοπής ρευματοληψίας» (Ηλ.1)

29) Τα σήματα τοποθετούνται σε απόσταση 300, 200, 100 μέτρων αντίστοιχα προ του σήματος «Σήμα διακοπής ρευματοληψίας» (Ηλ.1). 
