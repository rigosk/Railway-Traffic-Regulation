Άρθρο 131 - Αχρήστευση συρίχτρας ή προβολέα κινητήριας μονάδας.
===============================================================

1310. Η κινητήρια μονάδα της οποίας η συρίχτρα δεν λειτουργεί και δεν μπορεί να χρησιμοποιηθεί για έλξη αμαξοστοιχίας, εκτός αν τεθεί δεύτερη σε διπλή έλξη. 

1311.	**α.** Η κινητήρια μονάδα της οποίας ο προβολέας δεν λειτουργεί, δεν μπορεί να χρησιμοποιηθεί για έλξη αμαξοστοιχίας που πρόκειται να περάσει από μεγάλες σήραγγες σε καιρό ημέρας ή η οποία έχει έστω και μέρος νυχτερινής διαδρομής, εκτός αν τεθεί δεύτερη σε διπλή έλξη. 

	**β.** Εάν ο προβολέας σε καιρό νύχτας ή η συρίχτρα πάθουν βλάβη στην πορεία, ο Μηχανοδηγός μπορεί να συνεχίσει μέχρι τον πρώτο Σταθμό με εξαιρετική προσοχή και ιδίως κατά την προσέγγιση σε ΙΔ ή συνεργεία γραμμής και χωρίς να υπερβεί την ταχύτητα των 30 χλμ./ώρα. Στο σταθμό αυτόν σταθμεύει και, εφόσον η επισκευή είναι αδύνατη, ζητείται αντικατάσταση της κινητήριας μονάδας. 

1312.-1319. Κενές. 

