
Άρθρο 103 - Ώρες υπηρεσίας του προσωπικού σταθμών
=================================================

1030. Η Κεντρική Υπηρεσία συντάσσει για καθεμία δρομολογιακή περίοδο τους πίνακες των ωρών υπηρεσίας του Προσωπικού έκαστου Σταθμού τους οποίους κοινοποιεί στο ενδιαφερόμενο Προσωπικό στον **Πίνακα Ωρών Υπηρεσίας** (Υπόδειγμα ΟΣΕ 1047). 

1031. Το προσωπικό αναγράφεται στους Πίνακες αυτούς έχοντας καταχωριστεί κατά ειδικότητα ούτως ώστε να διακρίνονται εύκολα οι ώρες κατά τις οποίες ο Σταθμός είναι εν ενεργεία όσον αφορά την καθεμιά υπηρεσία (π.χ. όσον αφορά την κυκλοφορία, την υπηρεσία επιβατών κτλ). 

  Στους Πίνακες αυτούς οι υπάλληλοι δεν αναγράφονται ονομαστικά, αλλά κάθε τμήμα υπηρεσίας, το οποίο είναι καλυπτόμενο από έναν υπάλληλο, χαρακτηρίζεται από ένα στοιχείο. 

1032. Στους Σταθμούς, η υπηρεσία των υπαλλήλων εναλλάσσεται κατά περιόδους, ο επικεφαλής του Σταθμού ορίζει μέσω έγγραφης διαταγής, πριν την έναρξη της περιόδου, το τμήμα της υπηρεσίας στο οποίο θα εργάζεται έκαστος κατά τη διάρκεια αυτής, χαρακτηρίζοντάς το μέσω ενός στοιχείου στον Πίνακα ωρών υπηρεσίας. Η διαταγή αυτή προσυπογράφεται από τους ενδιαφερόμενους υπαλλήλους. 

1033. Οι πίνακες ωρών υπηρεσίας τοιχοκολλώνται σε μέρος προσβάσιμο για το ενδιαφερόμενο προσωπικό και παραμένουν εκεί στη διάθεσή τους μέχρι τη λήξη της ισχύος τους. 

1034. Ουδεμία μετατροπή των Πινάκων αυτών επιτρέπεται χωρίς την έγκριση της Κεντρικής Υπηρεσίας. 

1035. Οι υπάλληλοι οφείλουν να παρουσιάζονται εγκαίρως στον τόπο εργασίας τους ούτως ώστε κατά την οριζόμενη στους Πίνακες ώρα να είναι έτοιμοι για την έναρξη της υπηρεσίας τους. 

1036. Εάν δύο υπάλληλοι διαδέχονται ο ένας τον άλλον, καλύπτοντας δύο συνεχόμενα τμήματα του Πίνακα, ο υπάλληλος που βρίσκεται εν ώρα υπηρεσίας οφείλει να αναμείνει την άφιξη του αντικαταστάτη του πριν αναχωρήσει. 

