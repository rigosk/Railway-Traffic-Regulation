ΠΑΡΑΡΤΗΜΑ Β’ (ΚΕΦΑΛΑΙΟΥ ΧΙ)
***************************

.. Caution::

	Δεν έχουν ισχύ οι διατάξεις του παρόντος Παραρτήματος για την κανονική κυκλοφορία επί τμημάτων διπλής γραμμής εξοπλισμένων με ΕΗΣΑ, σύμφωνα με το :ref:`άρθρο 9 τους Κεφαλαίου ΙΙ του Παραρτήματος ΙΙΙ <art9_annexxiiib>`



Ειδικές διατάξεις κυκλοφορίας αμαξοστοιχιών Έργων και μηχανοκίνητων οχημάτων γραμμής.
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

Άρθρο 1 - Πεδίο εφαρμογής. Ορισμοί.
===================================

10. Οι ακόλουθες διατάξεις καλύπτουν την κυκλοφορία των αμαξοστοιχιών Έργων και μηχανοκίνητων οχημάτων γραμμής επί του τμήματος διαδρομής εργασίας τους. Ως τμήμα διαδρομής εργασίας νοείται το τμήμα γραμμής μεταξύ δύο σταθμών εντός του οποίου κινούνται τα προαναφερθέντα μέσα, εκτελώντας εργασία συντήρησης γραμμής.

11. Αμαξοστοιχίες Έργων, είναι αμαξοστοιχίες προοριζόμενες για την εξυπηρέτηση των πάσης φύσεως έργων της Υπηρεσίας Γραμμής.

12. Ως μηχανοκίνητα οχήματα (συντόμως Μ.Ο.) νοούνται τα αναφερόμενα στην παράγραφο 1250 Κεφάλαιο XV.

13. Με τα μηχανοκίνητα οχήματα εξομοιώνονται, σε ότι αφορά την εφαρμογή του παρόντος Παραρτήματος και μόνο:

  α. Τα **τροχιοδικά οχήματα**, δηλαδή αυτά με διπλή δυνατότητα κίνησης, επί σιδηροτροχιών και επί εδάφους.

  β. Τα αναφερόμενα μηχανήματα γραμμής στο εδάφιο γ, :ref:`παράγραφος 1250 <1250>` , πλην ειδικώς αναφερόμενων εξαιρέσεων του παρόντος.

14. Οι διατάξεις του παρόντος Παραρτήματος εφαρμόζονται σε ότι αφορά και μόνο την κάλυψη από τους εκατέρωθεν σταθμούς (βλ. σχετικά :ref:`άρθρο 3 <parartimaB_art3>` του παρόντος) και για τα χειροκίνητα οχήματα γραμμής (:doc:`άρθρο 126, Κεφάλαιο  XV <../../Ε/Κεφάλαιο_XV/άρθρο_126>` ).

15. Έξω από τα όρια του τμήματος εργασίας, οι αμαξοστοιχίες Έργων κυκλοφορούν σύμφωνα με τις διατάξεις των άρθρων :doc:`95 <άρθρο_95>` και :doc:`98 <άρθρο_98>` , σαν ελεύθερες ειδικές αμαξοστοιχίες. Η κυκλοφορία τους αναγγέλλεται κατά κανόνα με το Πρόγραμμα κυκλοφορίας, που πρέπει να αναφέρει και τα τμήματα εργασίας τους.

16. Τα μηχανοκίνητα οχήματα υπόκεινται στις ίδιες διατάξεις κυκλοφορίας με τις αμαξοστοιχίες Έργων, με ισχύ επιπλέον και των παρακάτω ειδικών διατάξεων.

	α. Κατ' απόκλιση των παραγράφων :ref:`950 <950>` και :ref:`954 <954>` , Κεφάλαιο ΧΙ, μηχανοκίνητο όχημα είναι δυνατό, ύστερα από αίτηση του οδηγού του, να αποσταλεί με αίτηση ελεύθερης γραμμής πίσω από αμαξοστοιχία της ίδιας φοράς, η οποία προηγείται προ της άφιξής της στον επόμενο σε υπηρεσία Σταθμό και εφόσον πληρούνται οι όροι της :ref:`παραγράφου 60 <parartimab_60>` , του παρόντος παραρτήματος (1).

		- Για αυτό, ο Σταθμός π.χ. Α, απευθύνει προς τον Σταθμό Β το τηλεγράφημα:
	
		.. admonition:: Κείμενο Τηλεγραφήματος

			Α προς Β: Τηρήστε ελεύθερη γραμμή και για Μ.Ο. σε ακολούθηση με αμαξ. Σ1 με πορεία «εν όψει».

  		- Ο Σταθμός Β εφόσον συμφωνεί, λαμβάνοντας υπόψη και τον χρόνο που θα χρειαστεί το Μηχανοκίνητο Όχημα (Μ.Ο.) για να φτάσει στο Σταθμό του, παίρνει τα αναγκαία μέτρα για τη στάθμευση και κράτηση των αμαξοστοιχιών που κατευθύνονται προς τον Α μέχρι και την άφιξη και του Μ.Ο. στο Σταθμό του και απευθύνει στο Σταθμό Α το τηλεγράφημα:

		.. admonition:: Κείμενο Τηλεγραφήματος

			Β προς Α: Πλην αμαξ. Σ1 που δεν έχει αφιχθεί ακόμα, ελεύθερη γραμμή και για Μ.Ο. .
 
		«Ο Σταθμός Α επιδίδει στη συνέχεια στο μηχανοδηγό του Μ.Ο. Δελτίο πορείας «ενόψει Β» (Υπόδειγμα 1036α, :ref:`παράγραφος 1011 <1011>` ).

	β. Από τη διάταξη του εδαφίου α εξαιρούνται τα μηχανήματα γραμμής.


	γ. Οι διατάξεις των άρθρων 1 και 2 του :doc:`Παραρτήματος Α <Παράρτημα_Α'>` , Κεφάλαιο ΧΙ δεν εφαρμόζονται Προκειμένου για Μ.Ο. και μηχανήματα γραμμής.

17. Σε τμήματα μονής σιδηροδρομικής γραμμής εξοπλισμένης με Ε.Η.Σ.Α., τα Μ.Ο. κατηγορίας Β κυκλοφορούν με τις ίδιες διατάξεις που διέπουν την κυκλοφορία των αμαξοστοιχιών Έργων. Εξαιρέσεις από τον ανωτέρω κανόνα μπορούν να επιβληθούν από την Κεντρική Υπηρεσία.

18. Η κυκλοφορία Μ.Ο. κατηγορίας Α σε τμήματα μονής γραμμής εξοπλισμένα με Ε.Η.Σ.Α. κανονικά απαγορεύεται. Μπορεί να επιτραπεί, πάντως, τέτοια κυκλοφορία όταν   επιβάλλεται από υπηρεσιακές ανάγκες, υπό τους κατωτέρω όρους:

	α. Θα θεωρηθούν όλες οι αλληλεξαρτήσεις ασφαλείας, που σχετίζονται με τα κυκλώματα γραμμής, σαν να βρίσκονταν εκτός λειτουργίας.

    	β. Για τη διέλευση των Μ.Ο. από σταθμούς δεν θα χρησιμοποιηθεί η «μόνιμη χάραξη».

    	γ. Απαγορεύεται η διέλευση Μ.Ο. κατηγορίας Α από «ανοικτό» φωτόσημα. Όλες οι κινήσεις τέτοιων Μ.Ο. θα γίνονται με «κλειστά» φωτοσήματα, σύμφωνα με τις διατάξεις του :doc:`άρθρου 121 <../../Ε/Κεφάλαιο_XIV/άρθρο_121>` .

  	δ. Η κυκλοφορία του Μ.Ο. θα εξασφαλιστεί με τις διατυπώσεις των άρθρων :doc:`95 <άρθρο_95>` (εκτός παραγράφων 957, 958) και :doc:`98 <άρθρο_98>` (εκτός παραγράφων 987,988).

19. Κενή.

Άρθρο 2 - Γενικές συνθήκες κυκλοφορίας στο Τμήμα Εργασίας.
==========================================================

20. Ο Μηχανοδηγός της αμαξοστοιχίας Έργων ή ο μηχανοδηγός Μ.Ο. κατηγορίας Β πρέπει υποχρεωτικά να σταθμεύσει στο σταθμό, από τον οποίο θα εισχωρήσει στο τμήμα εργασίας, για να πάρει από τον Σταθμάρχη ή — όπου προβλέπεται — από τον Κεντρικό Χειριστή **έγκριση ελεύθερης κυκλοφορίας και εργασίας** από τον σταθμό αυτόν μέχρι τον επόμενο. Η αμαξοστοιχία Έργων ή το Μ.Ο. κατηγορίας Β μπορούν στη συνέχεια να σταθμεύσουν για τις ανάγκες της υπηρεσίας σε οποιοδήποτε σημείο ανοικτής γραμμής χωρίς ανάγκη κάλυψης, που εξασφαλίζεται σε όλη τη διάρκεια της εργασίας από τους εκατέρωθεν σταθμούς, σύμφωνα με τις διατάξεις του άρθρου 3 του παρόντος.

21. Αμαξοστοιχία Έργων ή (Μ.Ο.) κυκλοφορούσα μεταξύ ενός σταθμού Α και του επομένου Β οφείλει να απελευθερώσει την Κύρια γραμμή το αργότερο κατά την καθορισμένη ώρα για την έγκριση κυκλοφορίας. Το παραπάνω καθορισμένο χρονικό όριο θα προηγείται κατά 5 τουλάχιστον λεπτά της κανονικής ώρας αναχώρησης από τον σταθμό Α ή Β της πρώτη κυκλοφορούσας (μη καταργηθείσας) αμαξοστοιχίας, κατευθυνόμενης προς σταθμό Β ή Α ([#ref1]_).

22. Για την εφαρμογή των διατάξεων των ανωτέρω παραγράφων στην κυκλοφορία Μ.Ο. κατηγορίας Α, σε τμήματα μονής γραμμής εξοπλισμένα με Ε.Η.Σ.Α., το τμήμα εργασίας θεωρείται ότι ορίζεται από δύο εκατέρωθεν επανδρωμένους σταθμούς, ακόμη και αν μεταξύ τους παρεμβάλλονται θέσεις αυτόματου αποκλεισμού ή σταθμοί που ελέγχονται από το Κέντρο Ελέγχου Κυκλοφορίας. Στην τελευταία περίπτωση ο Κεντρικός Χειριστής επεμβαίνει για τη διευθέτηση της διαδρομής του Μ.Ο. μέσα από την περιοχή των σταθμών ή/και για τη χορήγηση της άδειας εκτέλεσης ελιγμών σε αυτούς, αλλά η κάλυψη του Μ.Ο. εξασφαλίζεται αποκλειστικά από τους εκατέρωθεν επανδρωμένους σταθμούς, σύμφωνα με τις διατάξεις του άρθρου 3 του παρόντος.

23-29 κενές.

.. _parartimaB_art3:

Άρθρο 3 - Έγκριση κυκλοφορίας για εργασία.
==========================================


30. Προ της έγκρισης κυκλοφορίας της αμαξοστοιχίας Έργων (ή Μ.Ο.), ο Σταθμάρχης του σταθμού Α θα πρέπει να βεβαιωθεί ότι η γραμμή είναι ελεύθερη προς αμφότερες τις κατευθύνσεις μεταξύ των σταθμών Α και Β.

  Πέραν τούτου, μέχρις ότου ειδοποιηθούν περί της απελευθέρωσης της γραμμής από την αμαξοστοιχία Έργων ή Μ.Ο., αμφότεροι οι Σταθμάρχες των σταθμών Α και Β πρέπει να λάβουν κάθε αναγκαίο μέτρο στάθμευσης και κράτησης των κατευθυνόμενων αμαξοστοιχιών αντιστοίχως προς σταθμούς Β ή Α.

31. Για τον σκοπό αυτό, ο Σταθμάρχης σταθμού Α λαμβάνει τα δέοντα μέτρα στάθμευσης και κράτησης (1) των κατευθυνόμενων αμαξοστοιχιών προς σταθμό Β και εν συνεχεία διαβιβάζει προς τον Σταθμάρχη του σταθμού Β το ακόλουθο τηλεγράφημα:

	.. admonition:: Κείμενο Τηλεγραφήματος

		Α προς Β: Τελευταία προς Β αμαξ.………………… ώρα.………………….

		Τελευταία από Β αμαξ.………………… έχει αφιχθεί ώρα…………………. 

		Ζητώ να κυκλοφορήσω αμαξ. Έργων …………………(ή Μ.Ο.)………………… μεταξύ Α-Β μέχρι την ώρα ………………….

32.
	α. Ο Σταθμάρχης Β λαμβάνει ομοίως τα δέοντα μέτρα στάθμευσης και κράτησης των κατευθυνόμενων αμαξοστοιχιών προς Α και εν συνεχεία μετά την εξακρίβωση ότι η τελευταία από Α και η τελευταία προς Α αμαξοστοιχίες είναι πράγματι οι αναφερόμενες από τον Σταθμάρχη Α, δίδει την έγκριση υπό τον ακόλουθο τύπο:

	.. admonition:: Κείμενο Τηλεγραφήματος

		Β προς Α: Σύμφωνοι. 

		Τελευταία από Α αμαξ.………………… έχει αφιχθεί ώρα ………………….

		Τελευταία προς Α αμαξ.………………… ώρα …………………. 

		Μπορείτε να κυκλοφορήσετε αμαξ. Έργων………………… (ή Μ.Ο.)………………….

	β. Εάν, μετά την τελευταία αμαξοστοιχία που απεστάλη από Β προς Α, κυκλοφόρησε επί του τμήματος τούτου:

		- αμαξοστοιχία Έργων ή μηχανοκίνητο όχημα για εργασία (Παράρτημα Β του Κεφαλαίου ΧΙ),

		- αμαξοστοιχία ανάκαμψης (:ref:`παράγραφος 983 <983>` Κεφάλαιο ΧΙ),

		- αμαξοστοιχία η οποία έχει εισαχθεί σε σύμπλεγμα (:ref:`Παράρτημα Α, άρθρο 3 <art_3_papartima_A>` ), τότε η αποδέσμευση του τμήματος Α-Β από την ανωτέρω κυκλοφορία πρέπει να επιβεβαιώνεται ειδικώς με την κάτωθι φράση, η οποία προστίθεται σε αμφότερα τα τηλεγραφήματα των σταθμών Α και Β. 

		.. admonition:: Προσθήκη στο Κείμενο Τηλεγραφήματος

			Και αμαξ.………………… αποδέσμευσε το τμήμα (Α-Β) ώρα………………….

.. _par_33_parartimaB_art3:

33. α. Η έγκριση κυκλοφορίας γνωστοποιείται από τον σταθμό Α στον Μηχανοδηγό και στον Προϊστάμενο της αμαξοστοιχίας Έργων ή στον μηχανοδηγό του Μ.Ο. με ειδικό υπόδειγμα (υπόδειγμα 1060) ως εξής:

	.. admonition::  Κείμενο Υποδείγματος 1060

		Αμαξ. Έργων (ή Μ.Ο.) ………………… θα κυκλοφορήσει ελεύθερα για εργασία μεταξύ Α και Β από ώρα ………………… μέχρι ώρα ………………….

  Το υπόδειγμα υπογράφεται από τον Σταθμάρχη, το Προσωπικό αμαξοστοιχίας (αν υπάρχει) και το Μηχανοδηγό της αμαξοστοιχίας Έργων ή το μηχανοδηγό του Μ.Ο. Σχετική παρατήρηση καταχωρίζεται, επίσης, και στο Φύλλο Πορείας της αμαξοστοιχίας Έργων ή στο φύλλο εργασίας του Μ.Ο. και υπογράφεται από τον Σταθμάρχη.

  β. Σε τμήματα γραμμής, που ελέγχονται από Κέντρο Ελέγχου Κυκλοφορίας, η έγκριση κυκλοφορίας αμαξοστοιχίας Έργων ή Μ.Ο. κατηγορίας Β μπορεί να μεταδοθεί από τον Κεντρικό Χειριστή, οπότε καταχωρίζεται στο βιβλίο τηλεγραφημάτων και στο Φύλλο Πορείας ή αντίστοιχα στο φύλλο εργασίας της αμαξοστοιχίας Έργων ή του Μ.Ο. και στο βιβλίο κυκλοφορίας του Κέντρου Ελέγχου Κυκλοφορίας. Στην περίπτωση αυτή δεν εκδίδεται υπόδειγμα 1060.

34. Ο Σταθμάρχης του σταθμού Α ή — όπου προβλέπεται — ο Κεντρικός Χειριστής προσδιορίζει, μετά από συνεννόηση με τον Μηχανοδηγό της αμαξοστοιχίας Έργων ή τον Μηχανοδηγό του Μ.Ο., τον σταθμό (Α ή Β) μετάβασης της αμαξοστοιχίας Έργων ή του Μ.Ο. μετά τη λήξη της εργασίας. Σχετική παρατήρηση αναγράφεται στο Φύλλο Πορείας της αμαξοστοιχίας Έργων ή στο φύλλο εργασίας του Μ.Ο. κατά τις διατάξεις της προηγούμενης παραγράφου 33.

35. Η αμαξοστοιχία Έργων (ή Μ.Ο.) για την/το οποία/ο ελήφθη έγκριση κυκλοφορίας (παράγραφος 32), αποστέλλεται από τον σταθμό Α προς εργασία χωρίς την αναγγελία στο :ref:`άρθρο 95, παράγραφος 951, Κεφάλαιο ΧΙ <951>` .

36. Σε τμήματα μονής γραμμής εξοπλισμένα με Ε.Η.Σ.Α. δεν έχουν εφαρμογή οι διατυπώσεις των προηγουμένων παραγράφων 30 -32 για την κυκλοφορία αμαξοστοιχίας Έργων και Μ.Ο. κατηγορίας Β. Οι ανωτέρω κυκλοφορίες εξασφαλίζονται με τους όρους των παραγράφων :ref:`957 <957>` , :ref:`958 <958>` , :ref:`987 <987>` και, στην περίπτωση κυκλοφορίας με ανάκαμψη στο σταθμό αφετηρίας, με τους όρους της παραγράφου :ref:`988 <988>` .

37. Η κατά τα ανωτέρω χορηγουμένη έγκριση κυκλοφορίας και εργασίας ισχύει για τις κινήσεις της αμαξοστοιχίας Έργων ή του Μ.Ο. επί του τμήματος ανοικτής γραμμής μεταξύ των σταθμών Α — Β που ορίζεται από τα αντίστοιχα σήματα εισόδου των σταθμών αυτών. Για την είσοδο σε έναν από τους δύο σταθμούς μετά τη λήξη της εργασίας ή και προ της λήξης, η αμαξοστοιχία Έργων ή το Μ.Ο. έχει την υποχρέωση να σταθμεύσει προ του αντίστοιχου σήματος εισόδου και να εισέλθει στο σταθμό, αφού λάβει εντολή από τον Σταθμάρχη, σύμφωνα με τις διατάξεις της :ref:`παραγράφου 1226 <1226>` .

38.39. Κενές.

.. _parartimaB_art4:

Άρθρο 4 - Απελευθέρωση κύριας γραμμής.
======================================

40. Αμέσως μετά την άφιξη της αμαξοστοιχίας Έργων (ή του Μ.Ο) στο σταθμό Β ή την επάνοδό της (του) στο σταθμό Α και αφού βεβαιωθεί ότι αυτή (αυτό) δεν θα αναχωρήσει εκ νέου από τον σταθμό του πριν μια νέα έγκριση, ο Σταθμάρχης ειδοποιεί τον έτερο σταθμό μέσω του ακολούθου τηλεγραφήματος:

	.. admonition:: Κείμενο Τηλεγραφήματος

		Β (ή Α) προς Α (ή Β): Κύρια γραμμή μεταξύ Α και Β απελευθερώθηκε από την αμαξ. Έργων (ή Μ.Ο.)………………… ώρα ………………….

41. Σε περίπτωση ταυτόχρονης διακοπής της τηλεγραφικής και τηλεφωνικής επικοινωνίας (άρθρο 101 Κανονισμού Κυκλοφορίας), η μεταβίβαση του ανωτέρω τηλεγραφήματος δύναται να γίνει μέσω της πρώτης αμαξοστοιχίας η οποία δικαιούται να κυκλοφορήσει (:ref:`παράγραφος 1012 <1012>` , Κανονισμού Κυκλοφορίας), μετά την άφιξη της αμαξοστοιχίας Έργων (ή Μ.Ο.) στο σταθμό π.χ. Α, αναχωρώντας από τον σταθμό αυτόν προς Β.

  Εάν, αντιθέτως, το δικαίωμα αυτό κυκλοφορίας ανήκει σε αμαξοστοιχία η οποία αναχωρεί από τον σταθμό Β, τότε ο σταθμός Α, στον οποίο έχει αφιχθεί η αμαξοστοιχία Έργων, δύναται να παρατείνει την κυκλοφορία της και να την αποστείλει στο σταθμό Β, κομίζοντας την ειδοποίηση περί αποδέσμευσης της γραμμής Α-Β.

42. Σε περίπτωση αδυναμίας της αμαξοστοιχίας Έργων (ή Μ.Ο.) να απελευθερώσει την κύρια γραμμή (λόγω π.χ. αμηχανίας) εντός του καθορισμένου χρονικού ορίου, ο Μηχανοδηγός αυτής πρέπει να ειδοποιήσει αμέσως τον Σταθμάρχη ενός από τους σταθμούς Α ή Β και ταυτοχρόνως να κοινοποιήσει εάν παρίσταται ανάγκη αποστολής μηχανής βοήθειας, οπότε η αμαξοστοιχία Έργων ή το Μ.Ο. δεν πρέπει να κινηθεί μέχρι την άφιξη της αμαξοστοιχίας βοήθειας, ενώ οι περαιτέρω ενέργειές της/του υπάγονται στις διατάξεις του :doc:`άρθρου 127 <../../Ε/Κεφάλαιο_XVI/άρθρο_127>` .

43. Αμαξοστοιχία Έργων δύναται να απελευθερώσει την κύρια γραμμή, με την εισαγωγή της σε ενδιάμεσο μεταξύ Α και Β «σύμπλεγμα» (1), υπό συνθήκες και όρους οι οποίοι καθορίζονται στο άρθρο 3, Παράρτημα Α. Υπό τους ίδιους όρους λαμβάνει χώρα η έξοδος από το σύμπλεγμα, η επανακατάληψη της κύριας γραμμής και η μετάβαση σε έναν από τους σταθμούς Α ή Β.

44. Η υπό τους ίδιους όρους εισαγωγή στο «σύμπλεγμα» ενός μηχανοκίνητου οχήματος ή μηχανήματος γραμμής επιτρέπεται υπό την προϋπόθεση ότι θα έχει δοθεί αγγελία για αυτό εκ των προτέρων μέσω του προγράμματος κυκλοφορίας.

45. Σε τμήματα γραμμής εξοπλισμένα με Ε.Η.Σ.Α, η απελευθέρωση του τμήματος εργασίας μεταξύ των διαδοχικών σταθμών Α—Β από αμαξοστοιχίας Έργων ή Μ.Ο. που εισήλθε στο τμήμα από τον σταθμό Α επιτυγχάνεται:

	α. αυτομάτως μόλις η αμαξοστοιχία Έργων ή το Μ.Ο. κατηγορίας Β αφιχθεί στο σταθμό Β.

	β. σύμφωνα με τη διαδικασία των παραγράφων 983 και 988, μετά την ανάκαμψη της αμαξοστοιχίας Έργων ή του Μ.Ο. κατηγορίας Α ή Β στο σταθμό αφετηρίας Α,

	γ. με τη διαδικασία της παραγράφου 40 του παρόντος, προκειμένου για Μ.Ο. κατηγορίας Α που κυκλοφόρησε για εργασία μεταξύ μη διαδοχικών σταθμών Α-Β κατά τις διατάξεις του άρθρου 22 του παρόντος.

46. -49 Κενές.

.. _parartimaB_art5:

Άρθρο 5 - Εξαγωγή και επανεισαγωγή μηχανοκίνητου ή τροχιοδικού Οχήματος.
========================================================================

50. Μηχανοκίνητο όχημα (Μ.Ο.) ή Τροχιοδικό Όχημα (Τ.Ο.) μπορούν, εφόσον το επιτρέπει η κατασκευή και το βάρος τους, να απελευθερώσουν τη γραμμή, αποσυρόμενα εκτός της κύριας γραμμής σε ενδιάμεση θέση μεταξύ των σταθμών Α και Β:

	- σε στοιχεία γραμμής εγκατεστημένα κοντά στη γραμμή για την απόθεση δρεζινών ή μηχανοκίνητων βαγονέτων,

	- σε δρόμο πάνω σε ισόπεδη διάβαση εφόσον πρόκειται για τροχιοδικό όχημα,

	- σε αδιέξοδη γραμμή ή άλλη κατάλληλα εξασφαλιζόμενη γραμμή ενός αργούντα ή κλειστού σταθμού.

51. Η τηλεφωνική επικοινωνία ανάμεσα στους εκατέρωθεν σταθμούς Α και Β εξασφαλίζεται στις παραπάνω περιπτώσεις μέσω φορητής συσκευής.

52. Μετά την εξαγωγή του Μ.Ο. ή του τροχιοδικού οχήματος εκτός της κύριας γραμμής και την εξασφάλισή τους σε θέση η οποία δεν εμποδίζει την περίμετρο ελεύθερης διοτομής, ο μηχανοδηγός τους επικοινωνεί τηλεφωνικώς με αμφότερους τους σταθμούς Α και Β ως κάτωθι:

	.. admonition:: Κείμενο Τηλεγραφήματος

  		Οδηγός Μ.Ο. ( ή Τ.Ο.) προς Α Και Β: Εξαχθήκαμε σε χλμ.( [#ref2]_) ………………… Ελεύθερη διέλευση μέσω της κύριας γραμμής εξασφαλίστηκε.

53. Η ειδοποίηση αυτή καταχωρίζεται επί του φύλλου εργασίας του Μ.Ο. ή Τ.0. και των βιβλίων κυκλοφορίας των σταθμών Α και Β. Ο Οδηγός σημειώνει τους αριθμούς ανταπόκρισης των Α και Β, οι δε σταθμοί Α και Β τον αριθμό του τηλεγραφήματος του Μηχανοδηγού.

54. Σχετική παρατήρηση εγγράφεται και επί του Εποπτικού Πίνακα κυκλοφορίας των σταθμών Α και Β.

55. Η κυκλοφορία μετά από αυτά, μεταξύ των σταθμών Α και Β, επαναλαμβάνεται κανονικά.

56. Επανεισαγωγή Μ.Ο. η Τ.Ο. Επί της κύριας γραμμής.

  Ο οδηγός Μ.Ο. ή Τ.Ο. απευθύνει τηλεφωνική αίτηση οτο σταθμό προέλευσής του, Α, για την επανεισαγωγή του οχήματός του επί της κύριας γραμμής και την κυκλοφορία αυτού προς έναν από τους σταθμούς Α ή Β, η οποία θα έχει την εξής διατύπωση:

	.. admonition:: Κείμενο Αίτησης

   		 Οδηγός Μ.Ο. (ή Τ.Ο.) ………………… προς σταθμό Α: Ζητώ άδεια επανεισαγωγής σε κύρια γραμμή και μετάβαση στον Α (Β).

  Ο σταθμός Α, ενεργώντας αναλόγως προς την παράγραφο 32, Παράρτημα Α, εξασφαλίζει από τον σταθμό Β την τήρηση ελεύθερης γραμμής για το Μ.Ο. ή Τ.Ο., μεταβαίνοντας από το εν λόγω χιλιομετρικό σημείο προς Α ή Β, αναλόγως της περίπτωσης, και διαβιβάζει τηλεφωνικά προς τον οδηγό την ακόλουθη έγκριση:

	.. admonition:: Κείμενο Έγκρισης

		Α προς Οδηγό Μ.Ο. (ή Τ.Ο): Μπορείτε να επανεισαχθείτε στην κύρια γραμμή. Ελεύθερη γραμμή προς Α (ή Β αναλόγως).

  Το τηλεγράφημα αυτό, με τον αριθμό ανταπόκρισης του σταθμού Α και τον αριθμό του τηλεγραφήματος έγκρισης του σταθμού Β, καταχωρίζεται επί του φύλλου εργασίας του Μ.Ο. ή Τ.Ο..

  Η άφιξη του Μ.Ο. ή Τ.Ο. στο σταθμό Α (ή Β) επιβεβαιώνεται προς τον έτερο σταθμό μέσω του συνήθους τηλεγραφήματος, :ref:`παρ. 953 <953>` .

57. Εισαγωγή Μ.Ο. ή Τ.Ο. στην κύρια γραμμή από αργούντα Σταθμό (Β) προς μετάβαση σε Χιλιομετρικό Σημείο (Χ.Σ.) για εργασία ή σε έναν από τους εκατέρωθεν σε υπηρεσία Σταθμούς.

  α. Εάν ο σταθμός εκκίνησης (Β) αργεί, ο μηχανοδηγός Μ.Ο. (ή Τ.Ο.) απευθύνει τηλεφωνική αίτηση προς τους εκατέρωθεν, από τον αργούντα Σταθμό, σε υπηρεσία Σταθμούς Α και Γ, για την εισαγωγή του οχήματός του στην κύρια γραμμή και την κυκλοφορία του 

  (1) μέχρι καθορισμένου Χ.Σ. μεταξύ των υπόψη Σταθμών για εργασία ή

  (2) μέχρι του ενός από τους δύο Σταθμούς Α ή Γ.

  Στην περίπτωση 1, ο μηχανοδηγός του Μ.Ο. (ή ΤΟ.) απευθύνει το παρακάτω τηλεγράφημα:

	.. admonition:: Κείμενο Τηλεγραφήματος
  
		Μηχανοδηγός Μ.Ο. (ή Τ.Ο.) ………………… προς Α και Γ Σταθμός (Β) αργεί. 

		Ζητώ άδεια εισαγωγής στην κύρια γραμμή και μετάβαση στο Χ.Σ. ………………… όπου θα εξαχθώ μέχρι ώρα ………………… .

  Στην περίπτωση 2, το πιο πάνω τηλεγράφημα διατυπώνεται ως εξής:

	.. admonition:: Κείμενο Τηλεγραφήματος

		Μηχανοδηγός Μ.Ο. (ή Τ.Ο.) προς Α και Γ Σταθμός (Β) αργεί. 

		Ζητώ άδεια εισαγωγής στην κύρια γραμμή και μετάβαση στο σταθμό Α ή Γ μέχρι ώρα ………………….

  β. Ο Σταθμός προς την κατεύθυνση του οποίου πρόκειται να κινηθεί Μ.Ο. ή (Τ.Ο.), έστω ο Α, αφού βεβαιωθεί ότι η γραμμή είναι ελεύθερη και προς τις δύο κατευθύνσεις μεταξύ Α και Γ, υπάρχει δε το αναγκαίο χρονικό περιθώριο για τη μετάβαση στο Χ.Σ. και εξαγωγή στο σταθμό του, και αφού πάρει τα αναγκαία μέτρα στάθμευσης και κράτησης ( [#ref3]_) των κατευθυνόμενων προς τον σταθμό Γ αμαξοστοιχιών, απευθύνει προς τον Σταθμό Γ το παρακάτω κοινό τηλεγράφημα με το οποίο γίνεται ανάλογη κάλυψη και των δύο περιπτώσεων α(1) και β(2):

	.. admonition:: Κείμενο Τηλεγραφήματος

		Α προς Γ: Τελευταία προς Γ αμαξ.…………………, ώρα …………………. 

		Τελευταία από Γ αμαξ.………………… έχει αφιχθεί ώρα…………………. 

		Ζητώ να κυκλοφορήσω Μ.Ο. (ή Τ.Ο.) από αργούντα σταθμό (Β) για Χ.Σ.………………… όπου θα εξαχθεί μέχρι ώρα………………… (ή για Σταθμό μου μέχρι ώρα…………………).

  γ. Ο Σταθμός Γ εφόσον συμφωνεί, λαμβάνει τα αναγκαία μέτρα στάθμευσης και κράτησης των κατευθυνόμενων αμαξοστοιχιών προς τον Α και δίνει έγκριση με το παρακάτω τηλεγράφημα:

	.. admonition:: Κείμενο Τηλεγραφήματος

		Γ προς Α: Σύμφωνοι. 

		Τελευταία από Α αμαξ.………………… έχει αφιχθεί ώρα …………………. 

		Τελευταία προς Α αμαξ.………………… ώρα …………………. 

		Μπορείτε να κυκλοφορήσετε Μ.Ο. (ή Τ.Ο.)………………… από αργούντα Σταθμό (Β) για Χ.Σ. ………………… όπου θα εξαχθεί μέχρι ώρα…………………(ή για μετάβαση Σταθμό σας μέχρι ώρα …………………).

  δ. Μετά από τα παραπάνω, ο Σταθμός Α απευθύνει προς τον μηχανοδηγό του Μ.Ο. (ή Τ.Ο.) το ακόλουθο τηλεγράφημα έγκρισης:

	.. admonition:: Κείμενο Τηλεγραφήματος

		Α προς Μηχανοδηγό Μ.Ο. (ή Τ.Ο.) …………………. 

		Μπορείτε να εισαχθείτε στην κύρια γραμμή αργούντα Σταθμού (Β). 

		Ελεύθερη γραμμή για Χ.Σ.………………… όπου θα εξαχθείτε μέχρι ώρα ………………… (ή για σταθμό μας όπου θα αφιχθείτε μέχρι ώρα…………………. )

  ε. Όταν το Μ.Ο. (ή Τ.Ο.) φθάσει:

	(1) στο Χ.Σ. και εξαχθεί, ο Μηχανοδηγός του απευθύνει προς τους Σταθμούς Α και Γ το τηλεγράφημα της παραγράφου 52, του παρόντος παραρτήματος ή

	(2) στο σταθμό Α, ο Σταθμάρχης επιδίδει προς τον Σταθμό Γ το τηλεγράφημα της :ref:`παραγράφου 953 <953>` .

	Ο Μηχανοδηγός του Μ.Ο. (ή Τ.Ο.) καταχωρίζει το παραπάνω τηλεγράφημα των Σταθμών Α και Γ (παράγραφοι 57β, 57γ, 57δ) καθώς Και τα δικά του (παράγραφοι 57α και 57ε(1))στο Φ.Π. της δρεζίνας ή στο φύλλο Εργασίας του Μ.Ο. ή Τ.Ο..

58. Στην περίπτωση αυτή (παράγραφος 57) είναι ευνόητο, δεδομένης της αργίας του Σταθμού (Β) (Σταθμός εκκίνησης), ότι στον Μηχανοδηγό του Μ.Ο. (ή Τ.Ο.) δεν επιδίδεται το προβλεπόμενο από την παράγραφο 33, του άρθρου 3 του παρόντος Παραρτήματος, υπόδειγμα 1060 (έγκριση κυκλοφορίας). Ο μηχανοδηγός συμπληρώνει τις ενδείξεις του Φύλλου Εργασίας ο ίδιος και αναγράφει πάνω σε αυτό ως επικεφαλίδα «Σταθμός (Β) αργεί».

.. _parartimaB_59:


59.
	
	α. Η εξαγωγή και επανεισαγωγή Μ.Ο., ανεξαρτήτως κατηγορίας, σε ενδιάμεση θέση της κύριας γραμμής μεταξύ σταθμών Α και Β, εξοπλισμένων με Ε.Η.Σ.Α., επιτρέπεται μόνο όταν οι σταθμοί Α και Β είναι επανδρωμένοι με Σταθμάρχη με τήρηση των διαδικασιών των προηγούμενων παραγράφων 50-56 και με λήψη των εξής πρόσθετων μέτρων:


		ι. Η αναχώρηση του Μ.Ο. από τον σταθμό Α, η διέλευσή του από ενδιάμεσους σταθμούς μη επανδρωμένους, που ελέγχονται από το ΚΕΚ και η υποδοχή, μετά την επανεισαγωγή του Μ.Ο., στο σταθμό Α ή Β θα πραγματοποιούνται με κλειστά φωτοσήματα.

		ιι.  Οι σταθμοί Α και Β θα λάβουν τα μέτρα στάθμευσης και κράτησης των αμαξοστοιχιών που κατευθύνονται αντιστοίχως προς Β και Α (όπως προβλέπεται στη σημείωση (2) της παραγράφου 31) μέχρι να επιβεβαιωθεί η εξαγωγή και πριν τη χορήγηση της άδειας επανεισαγωγής μέχρι την άφιξη του Μ.Ο. στο σταθμό Α ή Β.

	β. Για την είσοδο Μ.Ο. κατηγορίας Α σε υπηρεσιακή γραμμή σταθμού μη επανδρωμένου και απελευθέρωση των γραμμών κυκλοφορίας, καθώς επίσης και για την επανεξαγωγή του και κατάληψη γραμμής κυκλοφορίας, ακολουθούνται οι διαδικασίες εξαγωγής και αντίστοιχα επανεισαγωγής στην Κύρια γραμμή του προηγούμενου εδαφίου α. Για την εφαρμογή των διατυπώσεων, ο σταθμός εξαγωγής ή επανεισαγωγής θεωρείται θέση της ανοικτής γραμμής μεταξύ των επανδρωμένων σταθμών Α και Β. Η αίτηση για την άδεια επανεισαγωγής απευθύνεται προς τον σταθμό προορισμού του Μ.Ο. .


Άρθρο 6 - Αποστολή μηχανοκίνητου οχήματος προς εργασία πριν την άφιξη προηγηθείσας αμαξοστοιχίας σε επόμενο σταθμό.
===================================================================================================================

.. _parartimab_60:

60. Εάν το τμήμα μεταξύ των σταθμών Α-Β δεν περιλαμβάνει σήραγγες άνω των 200 μ. και υφίστανται γενικώς ικανοποιητικές συνθήκες ορατότητας, επιτρέπεται η αποστολή από κάποιον σταθμό Α ενός μηχανοκίνητου οχήματος (με αίτηση του Οδηγού του) «όπισθεν» αμαξοστοιχίας Σ1 η οποία δεν έχει αφιχθεί ακόμα στον επόμενο εν ενεργεία σταθμό Β υπό τους κατωτέρω όρους:

61. Για αυτό, ο Σταθμάρχης Α διατυπώνει, κατά τροποποίηση της παραγράφου 31 ως
ακολούθως, την αίτηση Κυκλοφορίας του Μ.Ο.:

	.. admonition:: Κείμενο Τηλεγραφήματος

		Α προς Β: Τελευταία από Β η αμαξ. ………………… έχει αφιχθεί ώρα ………………….
	
		Ζητώ να κυκλοφορήσω όπισθεν αμαξ. Σ1 μηχανοκίνητο όχημα αρ. ………………… μεταξύ Α-Β μέχρι ώρα………………….

  Ο Σταθμάρχης Β, εφόσον συμφωνεί, απαντά ως κάτωθι:

	.. admonition:: Κείμενο Τηλεγραφήματος

		Β προς Α: Σύμφωνοι. 

		Τελευταία προς Α η αμαξ. …………………  ώρα …………………. 

		Μπορείτε να κυκλοφορήσετε Μ.Ο. αρ.………………… όπισθεν αμαξ. Σ1 μέχρι ώρα( [#ref4]_) ………………….

62. 0 Σταθμάρχης Α δίδει κατόπιν αυτού προς τον μηχανοδηγό του Μ.Ο. εντολή «πορείας εν όψει» αναγράφοντας σχετική παρατήρηση επί του ειδικού υποδείγματος έγκρισης κυκλοφορίας Μ.Ο., του αναφερομένου στην παράγραφο 33.

63. Απαγορεύεται η κατά τα ανωτέρω αποστολή Μ.Ο. για εργασία, πριν την άφιξη αμαξοστοιχίας που προηγείται, στον επόμενο σταθμό σε τμήματα γραμμής εξοπλισμένα με Ε.Η.Σ.Α..

64. -69 Κενές.

Άρθρο 7 - Ταυτόχρονη κυκλοφορία
===============================

70. Ο Σταθμάρχης Σταθμού Α ή Β μπορεί, ύστερα από έγγραφη ή τηλεγραφική αίτηση του Εργοδηγού Γραμμής να επιτρέψει την κυκλοφορία ενός μηχανοκίνητου οχήματος κατά το χρονικό διάστημα που μια αμαξοστοιχία Έργων ή Μ.Ο. κυκλοφορεί ήδη μεταξύ των δύο αυτών Σταθμών.

71. Στη σχετική αίτηση πρέπει. ύστερα από έγκαιρη συνεννόηση, να **καθορίζεται ρητά το χιλιομετρικό σημείο ασφαλείας** μέχρι το οποίο **μπορεί να κινηθεί κάθε κυκλοφορία απαγορευόμενης της υπέρβασης αυτού**. Τα Χ.Σ. ασφαλείας πρέπει να απέχουν μεταξύ τους τουλάχιστον 500 μ. Για τον σκοπό αυτό οι Σταθμοί Α και Β αναγράφουν σχετική παρατήρηση στο Φύλλο Πορείας της αμαξοστοιχίας Έργων ή της Δρεζίνας ή στο Φύλλο εργασίας του Μ.Β., η οποία προσυπογράφεται από τον Προϊστάμενο, τον Μηχανοδηγό και τον Επικεφαλής της αμαξοστοιχίας Έργων υπάλληλο της Υπηρεσίας Γραμμής ή τον Μηχανοδηγό του Μ.Ο..

72. Ο Εργοδηγός προ της διατύπωσης της έγγραφης αίτησής του για ελεύθερη κυκλοφορία, θα πρέπει να δώσει σαφείς οδηγίες προς τους ενδιαφερόμενους υπαλλήλους σχετικά με τις κινήσεις τις οποίες ο καθένας επιτρέπεται να πραγματοποιήσει για να αποφευχθεί η συνάντηση των δύο παραπάνω κυκλοφοριών.

73. Η κανονική κυκλοφορία θα επαναληφθεί μόνο όταν οι πιο πάνω κυκλοφορίες που επιτράπηκαν μεταξύ Α και Β θα έχουν ελευθερώσει την κύρια γραμμή.

74. Ειδικότερα, οι περιπτώσεις κυκλοφοριών που καλύπτονται από το παρόν άρθρο είναι οι ακόλουθες:

	**α. Αποστολή αμαξοστοιχίας Έργων ή Μ.Ο. από τον Σταθμό Α και Μ.Ο. από τον Σταθμό Β για εργασία μέχρι τα ενδιάμεσα καθορισμένα Χ.Σ. και επιστροφή τής κάθε κυκλοφορίας στο σταθμό αποστολής της (Α και Β αντίστοιχα)**.

	**β. Αποστολή της αμαξοστοιχίας Έργων ή Μ.Ο. από τον Σταθμό Α, για εργασία από το Χ.Σ. που έχει ενδιάμεσα καθορισθεί και πέρα προς τον Σταθμό Β και μετάβαση στον τελευταίο (Β) και, επίσης, του Μ.Ο. από τον Σταθμό Α για εργασία μέχρι το καθορισμένο ενδιάμεσα Χ.Σ. και επιστροφή του στον Α.**

75. Διατυπώσεις στην περίπτωση παραγράφου 74α:

	α. Ο Σταθμός Α για την αποστολή της αμαξοστοιχίας Έργων ή Μ.Ο. απευθύνει το παρακάτω τηλεγράφημα προς τον Σταθμό Β.

		.. admonition:: Κείμενο Τηλεγραφήματος

			Α προς Β: Τελευταία προς Β αμαξ.………………… ώρα…………………. 

			Τελευταία από Β αμαξ.………………… έφθασε ώρα…………………. 

			Ζητώ να κυκλοφορήσω αμαξ. Έργων ή Μ.Ο. για εργασία μέχρι Χ.Σ.………………… και επιστροφή στο σταθμό μας μέχρι ώρα………………….

		Ο σταθμός Β εφόσον συμφωνεί, απαντά με το πιο κάτω τηλεγράφημα:

		.. admonition:: Κείμενο Τηλεγραφήματος

			Β προς Α: Σύμφωνοι. 

			Τελευταία από Α αμαξ. ………………… έχει αφιχθεί ώρα…………………. 

			Τελευταία προς Α αμαξ. ………………… ώρα…………………. 

			Μπορείτε να κυκλοφορήσετε αμαξ. Έργων ή Μ.Ο. μέχρι Χ.Σ. ………………… και επιστροφή στο σταθμό σας μέχρι ώρα………………….

	β. Ο σταθμός Β, για να αποστείλει το Μ.Ο., απευθύνει το εξής τηλεγράφημα προς τον Σταθμό Α:

		.. admonition:: Κείμενο Τηλεγραφήματος

			Β προς Α: Υπόψη μας κυκλοφορία αμαξ. Έργων ή Μ.Ο. ………………… από Σταθμό σας μέχρι Χ.Σ.…………………. 

			Ζητώ να κυκλοφορήσω και Μ.Ο.…………………  για εργασία μέχρι Χ.Σ.………………… και επιστροφή στο σταθμό μας μέχρι ώρα ………………….

		Ο Σταθμός Α εφόσον συμφωνεί, απαντάει ως εξής:

		.. admonition:: Κείμενο Τηλεγραφήματος

			Α προς Β: Σύμφωνοι. 

			Τμήμα μεταξύ Α- Χ.Σ. διατέθηκε για κυκλοφορία αμαξ. Έργων ή Μ.Ο.…………………. 

			Μπορείτε να κυκλοφορήσετε Μ.Ο. ………………… για εργασία μέχρι Χ.Σ.………………… και επιστροφή στο σταθμό σας μέχρι ώρα………………….

	γ. Οι Σταθμοί Α και Β στη συνέχεια κάνουν και τις παρακάτω ενέργειες:

		(1) Εγγράφουν την ακόλουθη παρατήρηση στο Φ.Π. αμαξοστοιχίας Έργων ή δρεζίνας ή στο φύλλο Εργασίας του Μ.Β. αντίστοιχα:

			.. admonition:: Κείμενο Τηλεγραφήματος

				Αμαξ. Έργων ή (Μ.Ο.) θα κυκλοφορήσει μέχρι Χ.Σ. από ώρα………………… μέχρι ώρα………………… και επιστροφή στο σταθμό μας, Α, Β αντίστοιχα.

			Την παρατήρηση αυτή προσυπογράφουν, για την αμαξοστοιχία Έργων ο Προϊστάμενος Μηχανοδηγός και ο επικεφαλής υπάλληλος της Υπηρεσίας Γραμμής και για το Μ.Ο. ο Μηχανοδηγός αυτού.

		(2) Επιδίδουν Δελτίο Πορείας «εν όψει», ο μεν Σταθμός Α στην αμαξοστοιχία Έργων ή Μ.Ο. για την κυκλοφορία της/του από τον Σταθμό του μέχρι το Χ.Σ. ασφαλείας, ο δε Β στο Μ.Ο. για την κυκλοφορία του από τον σταθμό του μέχρι το Χ.Σ. ασφαλείας.


76. Διατυπώσεις στην περίπτωση παραγράφου 74 β:

	α. Ο Σταθμός Α για την αποστολή της αμαξοοτοιχίας Έργων και Μ.Ο. απευθύνει προς το Β το παρακάτω κοινό τηλεγράφημα:

		.. admonition:: Κείμενο Τηλεγραφήματος

			Α προς Β: Τελευταία προς Β αμαξ.………………… ώρα…………………. 

			Τελευταία από Β αμαξ.………………… έχει αφιχθεί ώρα…………………. 

			Ζητώ να κυκλοφορήσω αμαξ. Έργων ή Μ.Ο. για εργασία από το Χ.Σ.………………… και πέρα προς Β και μετάβαση στο σταθμό σας μέχρι ώρα………………… και Μ.Ο.………………… για εργασία μέχρι Χ.Σ.………………… και επιστροφή στο σταθμό μας μέχρι ωρα ………………….

		Ο σταθμός Β εφόσον συμφωνεί, απαντάει:

		.. admonition:: Κείμενο Τηλεγραφήματος

			Β προς Α: Σύμφωνοι. 

			Τελευταία προς Α αμαξ.………………… ώρα…………………. 

			Τελευταία από Α αμαξ.………………… έχει αφιχθεί ώρα…………………. 

			Μπορείτε να κυκλοφορήσετε αμαξ.………………… Έργων ή Μ.Ο. για εργασία από Χ.Σ.………………… και πέρα από Β και μετάβαση στο σταθμό μας ώρα ………………… και Μ.Ο.………………… για εργασία μέχρι Χ.Σ.………………… και επιστροφή στο σταθμό σας μέχρι ώρα ………………….

	β. Επίσης ο Σταθμός Α κάνει και τις παρακάτω ενέργειες:

  		(1) **για την αμαξοστοιχία Έργων ή Μ.Ο.**:

   			- εγγράφει στο Φ.Π. της αμαξοστοιχίας Έργων ή Δρεζίνας ή στο Φ. Εργασίας του Μ.Β. την ακόλουθη παρατήρηση που την προσυπογράφουν ο Προϊστάμενος, ο Μηχανοδηγός και ο Επικεφαλής υπάλληλος της Υπηρεσίας Γραμμής:

			.. admonition:: Κείμενο Τηλεγραφήματος

				Αμαξ. Έργων ή Μ.Ο.………………… θα κυκλοφορήσει για εργασία από Χ.Σ και πέρα προς Β από ώρα ………………… μέχρι ώρα ………………… και μετάβαση στο σταθμό Β.

		(2) **για το Μ.Ο. που ακολουθεί**:

			- εγγράφει την ακόλουθη παρατήρηση στο Φ.Π. της Δρεζίνας ή στο Φ.Εργασίας του Μ.Β. που την προσυπογράφει ο Μηχανοδηγός:

			.. admonition:: Κείμενο Τηλεγραφήματος

        			Μ.Ο.………………… θα κυκλοφορήσει για εργασία μέχρι Χ.Σ.………………… από ώρα μέχρι ώρα………………… και επιστροφή στο σταθμό μας.

      			- επιδίδει Δελτίο πορείας «εν όψει» (υπόδειγμα 1036α) για κυκλοφορία του πίσω από την αμαξοστοιχία Έργων και μέχρι το καθορισμένο ενδιάμεσα Χ.Σ.ασφαλείας (παράγραφος 71).

77. Η ταυτόχρονη κυκλοφορία με τις διατάξεις του παρόντος άρθρου απαγορεύεται σε τμήματα γραμμής εξοπλισμένα με Ε.Η.Σ.Α..

78. Η ταυτόχρονη κυκλοφορία, μεταξύ Σταθμών Α-Β δύο ή περισσοτέρων αμαξοστοιχιών Έργων ή μηχανημάτων γραμμής, επιτρέπεται μόνο με ειδικούς όρους, σε εφαρμογή του επόμενου άρθρου 8.

Άρθρο 8 - Εργοτάξια ανακαίνισης
===============================

Για την εκτέλεση σημαντικών έργων γραμμής (Εργοτάξια ανακαίνισης), η γραμμή δύναται να τεθεί στην πλήρη διάθεση της υπηρεσίας Γραμμής, εφαρμόζοντας τις διατάξεις του Παραρτήματος Γ.

.. [#ref1] Εάν η εν λόγω αμαξοστοιχία έχει καθυστέρηση και εφόσον η καθυστέρηση αυτή δύναται να υπολογιστεί με ικανοποιητική ακρίβεια, το όριο των 5' προ της κανονικής ώρα αναχώρησης της αμαξοστοιχίας δύναται να καθοριστεί σε 15' προ της πιθανής ώρας αναχώρησης της αμαξοστοιχίας.

.. [#ref2] ή στη γραμμή ενός αργούντα ή κλειστού σταθμόυ Ε.

.. [#ref3] Για τον σκοπό αυτό οι Σταθμάρχες των Σταθμών Α και Γ τοποθετούν στην έξοδο του Σταθμού τους προς την πλευρά του Μ.Ο. (ή Τ.Ο.) το :ref:`σήμα 65 <sima_65>` ενδεικτικό της κατάληψης της γραμμής μεταξύ Α,Γ.

.. [#ref4] Γράφεται η ώρα:

		(α) την οποία έχει καθοριστεί να βρίσκεται σε έναν από τους σταθμούς Α ή Β μετά τη λήξη της εργασίας του (άρθρο 3) ή

		(β) εξαγωγής του Μ.Ο. εφόσον η κατάληψη της γραμμής θα διαρκέσει μέχρι την ώρα αυτή (άρθρο 5).
