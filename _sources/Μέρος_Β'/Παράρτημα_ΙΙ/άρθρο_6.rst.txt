ΑΡΘΡΟ 6 - ΑΝΩΜΑΛΙΕΣ ΚΑΙ ΑΤΥΧΗΜΑΤΑ 
=================================

37.  Αν από ατύχημα  σε  κάποια αμαξοστοιχία αποκλειστεί, εκτός από  τη  γραμμή  στην  οποία  κυκλοφορεί  αυτή,  και  η  άλλη γραμμή  κατεύθυνσης,  τότε  η  αμαξοστοιχία  καλύπτεται «εκατέρωθεν» και στις δύο γραμμές κατεύθυνσης, σύμφωνα με τις διατάξεις του Κανονισμού Σημάτων.

38.  Το  προσωπικό  της  αμαξοστοιχίας  προβαίνει,  κατ'  αρχή  και χωρίς καμιά  χρονοτριβή, κάλυψη  της αμαξοστοιχίας προς  τα εμπρός  και  μάλιστα  στην  αντίθετη  γραμμή  για  την αμαξοστοιχία αυτή.

39.  Αν  η  άλλη  γραμμή  κατεύθυνσης  (αντίθετη  γραμμή)  δεν  έχει αποκλειστεί,  αλλά  υπάρχει  κίνδυνος  για  αμαξοστοιχία  που είναι  σταματημένη,  από  την  διέλευση  αμαξοστοιχιών  απ' αυτή  (αντίθετη  γραμμή),  τότε  οι  αμαξοστοιχίες,  που κυκλοφορούν  στην  αντίθετη  γραμμή,  σταθμεύονται  και συνιστάται  προσοχή  στο  Μηχανοδηγό  για  την  με  μεγάλη προσοχή  και  ελαττωμένη  ταχύτητα  διέλευση  από  το παραπάνω σημείο.

40.  Οι δύο υπάλληλοι στους οποίους ανατέθηκε η «εκατέρωθεν» κάλυψη  της  αμαξοστοιχίας  καλύπτουν  αυτή  και  στις  δύο γραμμές κατεύθυνσης.

