Κεφάλαιο IV - Μόνιμα και κινητά σήματα κυρίας γραμμής
#######################################################




Άρθρο 14 - Κύρια σήματα κύριας γραμμής
======================================

α) Σήματα μόνιμων ή προσωρινών βραδυποριών
^^^^^^^^^^^^^^^^^^^^^^^^^^^^^^^^^^^^^^^^^^

112. Η πινακίδα ενάρξεως βραδυπορίας μετά από προηγούμενη στιγμιαία στάθμευση και επιτήρηση ή πλοηγία (σήμα 52α) και η πινακίδα βραδυπορίας χωρίς προηγούμενη στιγμιαία στάθμευση (σήμα 53α), τοποθετούνται 50 μέτρα πριν από το καλυπτόμενο σημείο και προς κάθε μια κατεύθυνση προσπελάσεώς του. Και οι δυο προαναγγέλλονται από αντίστοιχη πινακίδα ειδοποιήσεως βραδυπορίας (σήματος 57 ή 58) και διατάζουν βραδυπορία από το σημείο της γραμμής, στο οποίο είναι τοποθετημένες.

113. Το σήμα ενάρξεως βραδυπορίας μετά από προηγούμενη στάθμευση και επιτήρηση ή πλοηγία (σήμα 52α) χρησιμοποιείται, όσες φορές η βραδυπορία που επιβάλλεται είναι 5 χιλιόμετρα την ώρα, οπότε η αμαξοστοιχία σταθμεύει πριν από την πινακίδα ενάρξεως βραδυπορίας (σήμα 52α) στιγμιαία. Το σήμα αυτό επαναλαμβάνεται και από παριστάμενο αρμόδιο εντεταλμένο όργανο της Υπηρεσίας Γραμμής, που επιβεβαιώνει με σημαία (ή χειροφανό κατά τη νύχτα) εκείνα τα οποία παραγγέλλει το σήμα και δίνει προφορικά οδηγίες στο Μηχανοδηγό ή ακόμα επιβαίνει στο συρμοκινητήρα ως πλοηγός μέχρι τη συνάντηση πινακίδας λήξεως της βραδυπορίας σύμφωνα με όσα καθορίζει η εγκύκλιος για τη βραδυπορία.

114. Αν κοντά στην πινακίδα ενάρξεως βραδυπορίας μετά από προηγούμενη στιγμιαία στάθμευση, δεν βρίσκεται το αρμόδιο όργανο Υπηρεσίας Γραμμής και δεν έχουν δοθεί από πριν οδηγίες για τη μετέπειτα πορεία της αμαξοστοιχείας, τότε:

	α) Αν πρόκειται για επιτηρούμενη βραδυπορία, η αμαξοστοιχία περιμένει 10 λεπτά πριν από την πινακίδα ενάρξεως βραδυπορίας και εφ' όσον δεν παρουσιασθεί κανένα όργανο, τότε ο Προϊστάμενος είναι δυνατό να επιτρέψει τη μετέπειτα πορεία της αμαξοστοιχίας με ταχύτητα 5 χιλιομέτρων την ώρα το πολύ, και επί πλέον, κατά τη νύχτα με ένα υπάλληλο από το προσωπικό συνοδείας της αμαξοστοιχίας, ο οποίος να προπορεύεται με χειροφανό, για να μπορεί να δώσει στην ανάγκη σήμα σταθμεύσεως, μέχρι την έξοδο της ουράς της αμαξοστοιχίας από την προς τ' αριστερά πινακίδα λήξεως βραδυπορίας (σήμα 52β), απ' όπου και επαναλαμβάνεται η κανονική πορεία της αμαξοστοιχίας,

	β) Αν όμως πρόκειται για βραδυπορία με πλοήγηση, τότε η αμαξοστοιχία μετά τη στάθμευση πριν από την πινακίδα ενάρξεως βραδυπορίας, δεν μπορεί να επαναλάβει την πορεία της, πριν να εξετασθεί η γραμμή είτε από όργανο της Υπηρεσίας Γραμμής που τυχόν επιβαίνει στην αμαξοστοιχία για υπηρεσιακούς λόγους ή όχι, είτε από άλλο όργανο της ίδιας Υπηρεσίας, που προσκαλείται ειδικά γι' αυτό, από την πλησιέστερη έδρα. Σε αυτή την περίπτωση κι εφόσον η κατάσταση της γραμμής επιτρέπει τη μετέπειτα πορεία της αμαξοστοιχίας, αυτή πλοηγείται από το όργανο αυτό, μέχρι την έξοδό της από την πινακίδα λήξεως βραδυπορίας που βρίσκεται αριστερά (σήμα 52β), απ' όπου και επαναλαμβάνεται κανονικά η πορεία της.

115. Όσες φορές ούτε στην πινακίδα βραδυπορίας σήματος 53α έχει αναγραφεί η επιβαλλόμενη ταχύτητα, ούτε αυτή έχει κανονικά γνωστοποιηθεί από πριν στο προσωπικό των αμαξοστοιχιών, τότε η βραδυπορία είναι 6 χιλιόμετρα την ώρα.

116. Όσες φορές σήμα βραδυπορίας επιδίδεται με σημαία ή αντίστοιχα με χειροφανό και η βραδυπορία αυτή δεν έχει γνωστοποιηθεί στο προσωπικό των αμαξοστοιχιών, είτε κατά τα ισχύοντα είτε προφορικά από το όργανο που επιδίδει το σήμα, τότε η βραδυπορία είναι 6 χιλιόμετρα την ώρα.

117. Όταν άλλη ταχύτητα ορίζει η πινακίδα βραδυπορίας σήματος 53α και άλλη έχει γνωστοποιηθεί από πριν στο προσωπικό της αμαξοστοιχίας, από τις δυο αυτές τηρείται η μικρότερη.

118. Η πινακίδα λήξεως βραδυπορίας συναντιέται αριστερά της αμαξοστοιχίας, είναι αυτή η ίδια η οπίσθια όψη της πινακίδας ενάρξεως βραδυπορίας της αντίθετης κατευθύνσεως πορείας και δηλώνει το σημείο της γραμμής, από το οποίο μπορεί να επαναληφθεί η κανονική πορεία αμαξοστοιχίας, αφού περάσει απ' αυτό και η ουρά της.

119. Όταν δεν υπάρχει πινακίδα λήξεως βραδυπορίας (σήμα 52β ή αντίστοιχα 53β), ούτε και αρμόδιο εντεταλμένο όργανο, που να δίνει το σήμα επαναλήψεως κανονικής ταχύτητας, αλλ' ούτε και το προσωπικό της αμαξοστοιχίας ειδοποιήθηκε σχετικά, η κίνηση της αμαξοστοιχίας με βραδυπορία διατηρείται με την ίδια ταχύτητα που ορίζει το σήμα ενάρξεως μέχρι τη συνάντηση αριστερά και τη διέλευση ολόκληρης της αμαξοστοιχίας από την οπίσθια όψη πινακίδας ειδοποιήσεως ενάρξεως βραδυπορίας και, αν η πινακίδα αυτή λείπει μέχρι τον επόμενο σταθμό.

120. Κενή για μελλοντική προσθήκη

121. Κενή για μελλοντική προσθήκη

122. Κενή για μελλοντική προσθήκη

.. rst-class:: center

	**Σήμα 52α. Πινακίδα ενάρξεως βραδυπορίας μετά από προηγούμενη στάθμευση**

	(πρόσθια όψη πινακίδας).

	Μετά από προηγούμενη στιγμιαία στάθμευση βραδυπορείτε με ταχύτητα 5 χλμ/ώρα μέχρι να συναντήσετε αριστερά σήμα 52β. 

	.. figure:: ../images/52a.jpg                                               
 	  :scale: 70 %                                                         
 	  :class: center
	
	+------------------------------------+------------------------------------+
	|Δίσκος ερυθρός με λευκή διαγώνιο    |Φως ερυθρό με ανακλαστική           |
	|από αριστερά κάτω προς τα δεξιά     |επίστρωση				  |
	|πάνω και λευκό περιθώριο. Κάτω από  |  				  |
	|αυτό, λευκή ορθογώνια πινακίδα με   |  				  |
	|μαύρο περιθώριο και ένδειξη 0/5.    |					  |
	+------------------------------------+------------------------------------+


	**Σήμα 52β. Πινακίδα λήξεως βραδυπορίας μετά από προηγούμενη στάθμευση**
	
	(συναντιέται αριστερά αμαξοστοιχίας).

	«Επαναλάβατε κανονική ταχύτητα» 

	.. figure:: ../images/52b.jpg                                               
 	  :scale: 70 %                                                         
 	  :class: center

	+--------------------------------------+--------------------------------------+
	|Δίσκος λευκός με μαύρο περιθώριο και  |Λευκό κυκλικό φως με ανακλαστική      |
	|μαύρη διαγώνιο από τα δεξιά κάτω προς |επίστρωση.                            |
	|τ' αριστερά πάνω. Κάτω απ' αυτό, λευκή|                                      |
	|ορθογώνια πινακίδα με μαύρο           |                                      |
	|περιθώριο.                            |                                      |
	+--------------------------------------+--------------------------------------+

	**Σήμα 53α. Πινακίδα ενάρξεως βραδυπορίας χωρίς προηγούμενη στάθμευση (πρόσθια όψη).**

	«Βραδυπορείτε με αναγραφόμενη ταχύτητα μέχρι να συναντήσετε αριστερά σήμα 53β».

	.. figure:: ../images/53a.jpg                                               
 	  :scale: 70 %                                                         
 	  :class: center


	Δίσκος πορτοκαλής με λευκή διαγώνιο από τ' αριστερά κάτω προς τα δεξιά πάνω και λευκό περιθώριο. Κάτω απ' αυτόν λευκή ορθογώνια πινακίδα με μαύρο περιθώριο και την ένδειξη ταχύτητας που ορίζεται. (Στο σχήμα ο αριθμός 20 αναφέρεται σαν παράδειγμα).

	**53β. Πινακίδα λήξεως βραδυπορίας χωρίς προηγούμενη στάθμευση**

	(συναντιέται αριστερά αμαξοστοιχίας).

	«Επαναλάβατε κανονική ταχύτητα».

	.. figure:: ../images/53b.jpg                                               
 	  :scale: 70 %                                                         
 	  :class: center

	Λευκός δίσκος με μαύρο περιθώριο και μαύρη διαγώνιο από τα δεξιά κάτω προς τ' αριστερά πάνω. Κάτω απ' αυτό, λευκή ορθογώνια πινακίδα με μαύρο περιθώριο. 

	**Σήμα 55. Ειδοποιητική πινακίδα προσεγγίσεως σήματος βραδυπορίας σε γραμμές συνδυασμού εύρους (κανονικού + μετρικού).**

	«Ακολουθεί πινακίδα ενάρξεως βραδυπορίας με την εικονιζόμενη για τη γραμμή σας ταχύτητα. Μειώστε ταχύτητα. (Ενδεικτικά παραδείγματα διαφόρων δυνατών συνδυασμών).

	.. figure:: ../images/55.jpg                                               
 	  :scale: 70 %                                                         
 	  :class: center

	Ημέρα και νύχτα.

1. Ορθογώνια πινακίδα, που εικονίζει 4 τετραγωνίδια, το κάτω αριστερά και το πάνω δεξιά λευκά, τα άλλα δυο πορτοκαλί και όλα γενικά με επίστρωση ανακλαστική. Πάνω από το σχήμα αυτό των 4 τετραγωνιδίων, γράφεται μέσα σε λευκό ορθογώνιο η ένδειξη ταχύτητας βραδυπορίας με μαύρα εμφανή στοιχεία (ανακλαστική επίστρωση) για την κανονική γραμμή και ακολουθεί το γράμμα Κ δεξιά του αριθμού. Κάτω από το ίδιο σχήμα, γράφεται μέσα σε λευκό ορθογώνιο η ένδειξη ταχύτητας βραδυπορίας με μαύρα εμφανή στοιχεία (ανακλαστική επίστρωση) για τη μετρική γραμμή και ακολουθεί το γράμμα Μ δεξιά του αριθμού.

2. Όταν η πινακίδα απευθύνεται σ’ αμαξοστοιχίες του ενός μόνο εύρους, παραλείπεται ανάλογα το πάνω ή κάτω ορθογώνιο με την αντίστοιχη ένδειξη ταχύτητας. 

3. Όσες φορές απαιτείται στιγμιαία στάθμευση πριν από την έναρξη βραδυπορίας τίθεται η ένδειξη 0/5.

4. Αν η έναρξη της βραδυπορίας που αγγέλλεται για το κανονικό και για το μετρικό εύρος γραμμής δεν ταυτίζεται, τότε, εφ' όσον η διαφορά των σημείων ενάρξεως που αγγέλλονται είναι 100 ή λιγότερα μέτρα, τίθεται μια και μόνο πινακίδα (Κ+Μ) που καλύπτει και τις δυο αγγελλόμενες βραδυπορίες. Διαφορετικά τοποθετούνται δυο πινακίδες μια για το εύρος Κ και μια για το εύρος Μ, στις αντίστοιχες θέσεις.  

.. rst-class:: center

	**Σήμα 54α. Πινακίδα ενάρξεως βραδυπορίας σε γραμμές συνδυασμένου εύρους**

	(κανονικού + μετρικού).

	«Βραδυπορείτε με αναγραφόμενη για τη γραμμή σας ταχύτητα, μέχρι να συναντήσετε αριστερά το σήμα 54β, που απευθύνεται προς τη γραμμή σας».

	(Ενδεικτικά παραδείγματα διαφόρων δυνατών συνδυασμών).


	.. figure:: ../images/54a.jpg                                               
 	  :scale: 70 %                                                         
 	  :class: center
	
	Ημέρα και νύχτα.

1. Δίσκος πορτοκαλής με λευκή διαγώνιο από αριστερά κάτω προς τα δεξιά πάνω και λευκό περιθώριο. 

	Πάνω από το δίσκο γράφεται μέσα σε λευκό ορθογώνιο η ένδειξη ταχύτητας βραδυπορίας, με μαύρα εμφανή στοιχεία (ανακλαστική επίστρωση), που απευθύνεται προς την κανονική γραμμή και ακολουθεί το γράμμα Κ δεξιά του αριθμού. 

	Κάτω από το δίσκο γράφεται μέσα σε λευκό ορθογώνιο η ένδειξη ταχύτητας βραδυπορίας με μαύρα εμφανή στοιχεία (ανακλαστική επίστρωση) που απευθύνεται προς τη μετρική γραμμή και ακολουθεί το γράμμα Μ δεξιά του αριθμού.

2. Όταν η πινακίδα απευθύνεται σε αμαξοστοιχίες του ενός μόνο εύρους παραλείπεται ανάλογα το πάνω ή κάτω λευκό ορθογώνιο με την αντίστοιχη ένδειξη ταχύτητας. 
	
3. Όσες φορές απαιτείται στιγμιαία στάθμευση πριν από την έναρξη της βραδυπορίας, τοποθετείται στο λευκό ορθογώνιο η ένδειξη 0/5 και ο δίσκος φέρει χρώμα ερυθρό.

4. Αν η έναρξη βραδυπορίας για το κανονικό και για το μετρικό εύρος γραμμής, δεν ταυτίζεται, τότε εφ' όσον η διαφορά των σημείων ενάρξεως είναι 100 ή λιγότερα μέτρα τοποθετείται μια και μόνο πινακίδα (Κ+Μ) που καλύπτει και τις δυο βραδυπορίες. Διαφορετικά τοποθετούνται δυο πινακίδες, μια για το εύρος Κ και μία για το εύρος Μ, στις αντίστοιχες θέσεις ενάρξεως. 

.. rst-class:: center

	**Σήμα 54β. Πινακίδα λήξεως βραδυπορίας σε γραμμές συνδυασμένου εύρους**

	(κανονικού + μετρικού). Συναντιέται αριστερά της γραμμής.

	«Επαναλάβατε κανονική ταχύτητα» 


	.. figure:: ../images/54b.jpg                                               
 	  :scale: 70 %                                                         
 	  :class: center
	
	Ημέρα και νύχτα.

1. Δίσκος με ανακλαστική επίχρωση, με μαύρο περιθώριο και μαύρη διαγώνιο, από τα δεξιά κάτω προς τ'αριστερά πάνω. Πάνω από το δίσκο λευκό ορθογώνιο με την ένδειξη Κ εφ' όσον η βραδυπορία της οποίας σημαίνεται η λήξη, αναφέρεται στην κανονική γραμμή. Κάτω από το δίσκο λευκό ορθογώνιο με την ένδειξη Μ εφ' όσον η βραδυπορία της οποίας σημαίνεται η λήξη, αναφέρεται στην **μετρική γραμμή**. 

2. Όταν η πινακίδα απευθύνεται σε αμαξοστοιχίες του ενός μόνο εύρους παραλείπεται ανάλογα το πάνω ή κάτω λευκό ορθογώνιο με την αντίστοιχη ένδειξη.


β) Δίσκος Ελέγχου Πεδήσεως
^^^^^^^^^^^^^^^^^^^^^^^^^^

123. Με το σήμα 56 διατάζεται στιγμιαία στάθμευση σε αμαξοστοιχίες που εξασφαλίζονται με χειροκίνητη ή μικτή πέδη. Μετά τη στιγμιαία στάθμευση και εφ' όσον ο έλεγχος έδειξε ότι το σύστημα πεδήσεως λειτουργεί καλά, η αμαξοστοιχία επαναλαμβάνει την κανονική της πορεία.

124. Κενή για μελλοντική προσθήκη.

125. Κενή για μελλοντική προσθήκη.

.. rst-class:: center

	**Σήμα 56. Δίσκος ελέγχου πεδήσεως.**

	«Σταθμεύστε στιγμιαία για έλεγχο πεδήσεως»


	.. figure:: ../images/56.jpg                                               
 	  :scale: 70 %                                                         
 	  :class: center

	Δίσκος με ερυθρό περιθώριο και μέσα σ' αυτόν οριζόντιες ραβδώσεις ερυθρές και λευκές που εναλλάσσονται. 

Άρθρο 15 - Ειδοποιητικά σήματα κύριας γραμμής
=============================================

α) Ειδοποιητικές πινακίδες βραδυποριών.
^^^^^^^^^^^^^^^^^^^^^^^^^^^^^^^^^^^^^^^

126. Η ειδοποιητική πινακίδα προσεγγίσεως σήματος βραδυπορίας μετά από προηγούμενη στάθμευση (σήμα 57) καθώς και η ειδοποιητική πινακίδα προσεγγίσεως σήματος βραδυπορίας χωρίς προηγούμενη στάθμευση (σήμα 58), θα συναντιώνται πριν από τις πινακίδες ενάρξεως βραδυπορίας (σήματος 52α ή αντίστοιχα 53α) και σ' απόσταση:

	- 400 μέτρων, για μείωση ταχύτητας ως προς τη μεγίστη της γραμμής μέχρι 25 χλμ/ωρ.

	- 700 μέτρων, για μείωση μεγαλύτερη από 25 χλμ/ωρ. και στα τμήματα μικτού μήκους πεδήσεως 1200/700 μέτρων μέχρι 50 χλμ/ώρα

	- 900 μέτρων για μείωση μεγαλύτερη από 50 χλμ/ώρα και μέχρι 75 χλμ/ώρα στα τμήματα μικτού μήκους πεδήσεως 1200/700 μέτρων.

	- 1200 μέτρων για μείωση μεγαλύτερη από 75 χλμ/ώρα στα τμήματα μικτού μήκους πεδήσεως 1200/700 μέτρων.

127.  Παρ' όλα αυτά, αν λόγω διαμορφώσεως του εδάφους, τα σήματα 57 και 58 δεν είναι ορατά από απόσταση 300 μέτρων, τότε τοποθετούνται σε μεγαλύτερη απόσταση από αυτή που ορίζει η §126, ώστε να είναι ορατά.

128.  Σε περιπτώσεις που η αρμόδια Υπηρεσία Γραμμής κρίνει ότι ενδείκνυται, τα παραπάνω ειδοποιητικά σήματα συμπληρώνονται με το σήμα 173 (αναλάμπων φανός), στερεούμενο πάνω στον ιστό τους.

129.  Κενή για μελλοντική προσθήκη.

130.  Κενή για μελλοντική προσθήκη.

131.  Κενή για μελλοντική προσθήκη.

.. rst-class:: center

	**Σήμα 57. Ειδοποιητική πινακίδα προσεγγίσεως σήματος βραδυπορίας μετά από προηγούμενη στάθμευση.**

	«Ακολουθεί πινακίδα ενάρξεως βραδυπορίας 5 χλμ/ώρα, μετά από προηγούμενη στιγμιαία στάθμευση. Πεδήστε για στάθμευση».

	.. figure:: ../images/57.jpg                                               
 	  :scale: 70 %                                                         
 	  :class: center

.. rst-class:: center

	+------------------------------------------+------------------------------------------+
	|Ορθογώνια πινακίδα με μαύρο περιθώριο,    |Φως πορτοκαλί		              |
	|που εικονίζει πάνω λευκό ορθογώνιο με την |					      |
	|ένδειξη 0/5 και κάτω, 4 τετραγωνίδια το   |					      |
	|κάτω δεξιά και το πάνω αριστερά           |					      |
	|πορτοκαλί, ενώ τα άλλα δύο λευκά.         |					      |
 	+------------------------------------------+------------------------------------------+

.. rst-class:: center

	**Σήμα 58. Ειδοποιητική πινακίδα βραδυπορίας χωρίς στιγμιαία στάθμευση.**

	«Ακολουθεί πινακίδα ενάρξεως βραδυπορίας με την εικονιζόμενη ταχύτητα. Μειώστε ταχύτητα».

.. rst-class:: center

	.. figure:: ../images/58.jpg                                               
 	  :scale: 70 %                                                         
 	  :class: center

	Πινακίδα ορθογώνια με μαύρο περιθώριο, που εικονίζει πάνω λευκό ορθογώνιο που φέρει με μαύρο χρώμα, τα ψηφία της βραδυπορίας, που θα αγγελθεί από το σήμα 53α, και κάτω, 4 τετραγωνίδια, το κάτω αριστερά και το πάνω δεξιά λευκά, ενώ τα άλλα δυο πορτοκαλί (Ο αριθμός 20 αναφέρεται στο σχήμα απλώς σαν παράδειγμα).


β) Ειδοποιητική πινακίδα προσεγγίσεως αφύλακτης διαβάσεως.
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

132. Αφύλαχτη ισόπεδη διάβαση, που δεν είναι ορατή και από τις δυο κατευθύνσεις της γραμμής ή από τη μία μόνο, όσες φορές η διαμόρφωση του εδάφους είναι τέτοια, ώστε όποιος κινείται στην οδό κι ετοιμάζεται να διέλθει τη γραμμή, να μην έχει ορατότητα τουλάχιστον 300 μέτρων προς κάθε κατεύθυνση της γραμμής, σημαίνεται προς το Μηχανοδηγό από απόσταση 500 μέτρων περίπου, με ειδοποιητική πινακίδα προσεγγίσεως αφύλακτης ισόπεδης διαβάσεως σήματος 59.

133. Κενή για μελλοντική προσθήκη.

134. Κενή για μελλοντική προσθήκη.

135. Κενή για μελλοντική προσθήκη.

136. Κενή για μελλοντική προσθήκη.

.. rst-class:: center

	**Σήμα 59. Ειδοποιητική πινακίδα προσεγγίσεως αφύλακτης ισόπεδης διαβάσεως.**

	«Ακολουθεί αφύλακτη ισόπεδη διάβαση - Σφυρίξτε».

.. figure:: ../images/59.jpg                                               
 	  :scale: 70 %                                                         
 	  :class: center

.. rst-class:: center

	Τριγωνική μαύρη πινακίδα, με περιμετρικό λευκό περιθώριο και μαύρο.


γ) Πινακίδα εντολής «σφυρίξτε».
^^^^^^^^^^^^^^^^^^^^^^^^^^^^^^^

137. Η πινακίδα εντολής «σφυρίξτε», σήμα 60, τοποθετείται 500 μέτρα περίπου πριν από κάθε τεχνικό έργο ή άλλο σημείο της γραμμής (όπως π.χ. ισόπεδη διάβαση, που φυλάγεται και δεν έχει ορατότητα τουλάχιστον 300 μέτρα και προς τις δυο κατευθύνσεις της γραμμής), πριν από το οποίο η αμαξοστοιχία πρέπει ν’ αναγγείλει την επικείμενη διέλευσή της.

138.Κενή για μελλοντική προσθήκη.

139.Κενή για μελλοντική προσθήκη.

.. rst-class:: center

	**Σήμα 60. Πινακίδα εντολής «σφυρίξτε».**

.. figure:: ../images/60.jpg                                               
 	  :scale: 70 %                                                         
 	  :class: center

.. rst-class:: center

	Λευκή ορθογωνική πινακίδα με μαύρο περιθώριο που φέρει το γράμμα «Σ».

Άρθρο 16 - Μόνιμα προειδοποιητικά σήματα κύριας γραμμής
=======================================================

.. rst-class:: center

	**Σήμα 61. Πινακίδες προειδοποιήσεως.**

	«Ακολουθεί πρόσημα ή άλλο αντίστοιχο ειδοποιητικό σήμα σταθμού ή θέσεως αποκλεισμού της ανοιχτής γραμμής». 

.. figure:: ../images/61.jpg                                               
 	  :scale: 70 %                                                         
 	  :class: center

140. Το σήμα 61 αποτελείται από διαδοχικές ορθογώνιες πινακίδες λευκού χρώματος με μία ή περισσότερες πλάγιες μαύρες ραβδώσεις με κλίση προς τα άνω δεξιά, που το πλήθος τους ελαττώνεται κατά τη φορά κυκλοφορίας.
Για βελτίωση της νυχτερινής τους ορατότητας μπορεί να χρησιμοποιηθεί λευκό ανακλαστικό χρώμα ή να επικολληθούν λωρίδες από λευκό ανακλαστικό υλικό σε πλήθος αντίστοιχο με το πλήθος των μαύρων ραβδώσεων.

141. Το επίπεδο όψεως των πινακίδων του σήματος 61 σχηματίζει γωνία 60° με τον άξονα της γραμμής.

142. Τοποθετούνται κανονικά τρεις πινακίδες προειδοποιήσεως, δεξιά της γραμμής, μπορούν όμως να τοποθετηθούν κατ' εξαίρεση και λιγότερες ή μέχρι και πέντε πινακίδες. Η τελευταία κατά τη φορά κυκλοφορίας πινακίδα προειδοποιήσεως απέχει 100 μέτρα από το πρόσημα και οι λοιπές πινακίδες τοποθετούνται επίσης σε αποστάσεις 100 μέτρων μεταξύ τους. Οι ανωτέρω αποστάσεις μπορούν να διαφοροποιούνται (π.χ. για βελτίωση των συνθηκών ορατότητας) μετά από έγκριση της Κεντρικής Υπηρεσίας.

143. Σε εξαιρετικές περιπτώσεις μπορούν, με απόφαση της Κεντρικής Υπηρεσίας να τοποθετούνται πινακίδες προειδοποιήσεως και για την προαναγγελία φωτοσημάτων εισόδου σταθμών.

144. Όταν η απόσταση ενός προσήματος από το κύριο σήμα που ακολουθεί είναι μικρότερη από το βασικό μήκος πεδήσεως των 700 μέτρων (όχι όμως μικρότερη των 500 μέτρων), η πρώτη πινακίδα του σήματος 61 φέρει στο άνω μέρος της ανεστραμμένο ισόπλευρο τρίγωνο λευκού χρώματος με μαύρο περιθώριο.

145. Κενή για μελλοντική προσθήκη.

146. Κενή για μελλοντική προσθήκη.

Άρθρο 17 - Κινητά σήματα γραμμής
================================

.. _sima_65:

α) Δίσκος σταθμεύσεως.
^^^^^^^^^^^^^^^^^^^^^^
 
147. 0 δίσκος σταθμεύσεως, σήμα 65, τοποθετείται στο μέσο της γραμμής και 50 μέτρα πριν από το σημείο που δεν πρέπει να υπερβεί η κεφαλή της αμαξοστοιχίας.

148. Σε κύρια γραμμή, το σήμα 65 προαναγγέλλεται με σημαία χρώματος πορτοκαλί ή φανού πορτοκαλί, τον οποίο φέρει εντεταλμένος υπάλληλος που στέκεται σ' απόσταση τόση, όση ορίζεται στην §126.

149. Το σήμα 65 εφοδιάζεται κατά τη νύχτα με φανό, που δίνει ερυθρό φως.

150. Κενή για μελλοντική προσθήκη.

151. Κενή για μελλοντική προσθήκη.

152. Κενή για μελλοντική προσθήκη.

.. rst-class:: center

	**Σήμα 65. Δίσκος σταθμεύσεως.**

	«Σταθμεύστε»

.. figure:: ../images/65.jpg                                               
 	  :scale: 70 %                                                         
 	  :class: center

.. rst-class:: center

	+------------------------------------------+------------------------------------------+
	|Δίσκος ερυθρός με λευκό περιθώριο, που    | Ένα ερυθρό φως                           |
	|τοποθετείται στο κέντρο της γραμμής.      |                                          |
	+------------------------------------------+------------------------------------------+




153. Ο Δίσκος καλύψεως της Ομάδας Γραμμής, σήμα 66, τοποθετείται 600 μ. προ του σημείου όπου εργάζεται Ομάδα Γραμμής και από τις δύο πλευρές του σημείου τούτου, ανεξάρτητα εάν πρόκειται για μονή ή διπλή γραμμή. Ως Ομάδα Γραμμής, για την εφαρμογή της παρούσας διάταξης, νοείται κάθε Συνεργείο που εργάζεται πάνω ή πλησίον της γραμμής.

154. Κενή για μελλοντική προσθήκη.

155. Κενή για μελλοντική προσθήκη.

.. rst-class:: center

	**Σήμα 66. Δίσκος καλύψεως γραμμής**

	«Τόπος εργασίας ομάδας γραμμής - Σφυρίξτε»

.. figure:: ../images/66.jpg                                               
 	  :scale: 70 %                                                         
 	  :class: center

.. rst-class:: center

	Δίσκος λευκός με μαύρο περιθώριο.

