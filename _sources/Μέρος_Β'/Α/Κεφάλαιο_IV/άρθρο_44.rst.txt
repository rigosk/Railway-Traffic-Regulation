
Άρθρο 44 - Μεταβίβαση τηλεγραφημάτων σε περίπτωση τηλεγραφικής ανωμαλίας.
=========================================================================

425. Εάν για οποιοδήποτε λόγο δεν είναι δυνατή η μεταβίβαση τηλεγραφήματος ούτε μέσω του τηλέγραφου ούτε μέσω του τηλεφώνου, αυτό αναγράφεται από το Γραφείο που το αποστέλλει επί τηλεγραφικού φύλλου και αποστέλλεται εντός φακέλου με την επιγραφή **«Τηλεγράφημα»** ως καταχωρισμένη επιστολή, με την πρώτη αμαξοστοιχία στο Σταθμό προορισμού ή στο Σταθμό ο οποίος θα μπορέσει να αναμεταβιβάσει αυτό τηλεγραφικώς.

426. Το Γραφείο αποστολής πληροφορείται αμέσως, όταν αυτό καταστεί δυνατό, σχετικά με το αν το τηλεγράφημα που μεταβιβάστηκε έφθασε στο Γραφείο για το οποίο προοριζόταν. 

427. Σε καταφατική περίπτωση, το τελευταίο επιδίδει την κανονική βεβαίωση λήψης. Διαφορετικά, το τηλεγράφημα που καθυστερεί μεταβιβάζεται αμέσως στο Γραφείο προορισμού με την υποσημείωση **«με καθυστέρηση»**. 

