
Άρθρο 53 - Ταχύτητα και πέδηση κατά τους ελιγμούς.
==================================================

.. Caution:: 

	Οι διατάξεις του κεφαλαίου V συμπληρώθηκαν με το :ref:`άρθρο 6, Κεφάλαιο Ι, Παράρτημα ΙΙΙ <art6_annexxiiib>`.

510. Η ταχύτητα κατά τους ελιγμούς ρυθμίζεται ούτως ώστε να επιτυγχάνεται η στάθμευση, στο σημείο που ορίζεται από τον διευθύνοντα τους ελιγμούς, χωρίς βίαιες προσκρούσεις.

511. Κατ' αρχήν, η ταχύτητα κατά τους ελιγμούς δεν πρέπει να υπερβαίνει τα **15 χιλιόμετρα**.

512. Εάν πρόκειται να εκτελεστεί μακρά διαδρομή, με την κινητήρια μονάδα επί κεφαλής και επί γραμμής εντελώς ελεύθερης, η ταχύτητα μπορεί να φτάσει τα **25 χιλιόμετρα**. 

.. _513:

513. Η πέδηση κατά τους ελιγμούς πρέπει να είναι σύμφωνη προς τον ισχύοντα πίνακα πέδησης (:doc:`άρθρο 68 <../../Γ/Κεφάλαιο_VII/άρθρο_68>`).

514. Οι χειροτροχοπέδες πρέπει να χρησιμοποιούνται με προσοχή αποφεύγοντας την ακινητοποίηση των τροχών και την υπερβολική καταπόνηση τους. Οι υπάλληλοι που χειρίζονται τις χειροτροχοπέδες υπακούουν στα σήματα που δίδει ο διευθύνων τους ελιγμούς.

515. Κατά τους ελιγμούς με κινητήριες μονάδες ελιγμών ή αμαξοστοιχιών, η κινητήρια μονάδα κατ' αρχήν πρέπει να πεδείται μέσω της χειροκίνητης πέδης ή της ρυθμιζόμενης ή της πέδης κενού.

516. Η αυτόματη πέδη πεπιεσμένου αέρα δεν πρέπει να χρησιμοποιείται παρά μόνο κατά τους ελιγμούς οχημάτων των οποίων οι συσκευές της πέδης είναι εκ των προτέρων συμπληρωμένες με πεπιεσμένο αέρα και των οποίων η πέδη συνδέθηκε με την κινητήρια μονάδα.

517. Η αυτόματη πέδη πεπιεσμένου αέρα της κινητήριας μονάδας χρησιμοποιείται επίσης όποτε η έτερη διαθέσιμη πέδηση δεν είναι επαρκής ή δεν λειτουργεί.

518. Η συνεχής πέδη δεν επιτρέπεται να χρησιμοποιείται κατά τους ελιγμούς μέσω των βαλβίδων των οχημάτων παρά μόνο στην περίπτωση κινδύνου.

519. Επιτρέπεται η πέδηση μέσω της πέδης πεπιεσμένου αέρα οχημάτων, τα οποία βρίσκονται σε ακινησία, για την προσωρινή εξασφάλιση τους κατά την πρόσκρουση έτερων ελισσόμενων οχημάτων. 
