


Άρθρο 108 - Αλλαγή ή προσθήκη κινητήριων μονάδων σε ενδιάμεσο σταθμό.
=====================================================================

1059. Κάθε φορά που σε ενδιάμεσο Σταθμό γίνεται αλλαγή ή προσθήκη κινητήριας μονάδας, ο Σταθμός αυτός κοινοποιεί στον Μηχανοδηγό της νέας κινητήριας μονάδας μέσω των σχετικών υποδειγμάτων (π.χ. Δελτίο διασταυρώσεων, σήμανσης, ειδικής άδειας κυκλοφορίας κτλ) όλες τις διαταγές που αφορούν την πορεία της αμαξοστοιχίας πέραν του Σταθμού αυτού. 

.. _1060:

1060. Η Σιδηροδρομική Επιχείρηση καθορίζει τη διαδικασία έτσι ώστε ο Μηχανοδηγός της νέας κινητήριας μονάδας (αλλαγή ή προσθήκη) να έχει ενημερωθεί για κάθε Δελτίο και Εντολή που έχει δοθεί κατά την πορεία στην προηγούμενη κινητήρια μονάδα (περιορισμοί ταχύτητας, ειδοποιήσεις ανωμαλιών σημάτων, σταθμεύσεις, είσοδο σε τροχιά διαφορετική της κανονικής). 
