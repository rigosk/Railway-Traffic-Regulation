
Άρθρο 81 - Αρίθμηση των δρομολογίων και αμαξοστοιχιών.
======================================================

847. Έκαστο κανονικό ή ειδικό δρομολόγιο φέρει αριθμό από τον οποίο χαρακτηρίζεται, όπως αναφέρεται κατωτέρω, η πορεία της αμαξοστοιχίας που κυκλοφορεί σύμφωνα με αυτό το δρομολόγιο.

848. Από τον αριθμό του δρομολογίου έκαστης αμαξοστοιχίας, χαρακτηρίζεται η διεύθυνση κατά την οποία κυκλοφορεί, το τμήμα στο οποίο κυκλοφορεί, εάν είναι τακτική ή προαιρετική ή ειδική και προκειμένου περί τακτικής, η τάξη στην οποία ανήκει αναλόγως της χρησιμοποίησης της (:doc:`άρθρο 80 <άρθρο_80>`).

849. Για αυτό, τα δρομολόγια κατά τη μία διεύθυνση φέρουν ζυγούς αριθμούς και κατά την άλλη μονούς.

850. Επιπλέον, το δίκτυο θεωρείται πως διαιρείται όσον αφορά την αρίθμηση των δρομολογίων, σε τμήματα επί των οποίων τα τακτικά δρομολόγια, για αμαξοστοιχίες κατατασσόμενες στις κατηγορίες του :doc:`Άρθρου 80 <άρθρο_80>`, τα προαιρετικά εν γένει και τα ειδικά, φέρουν αριθμούς που περιλαμβάνονται εντός συγκεκριμένων πεδίων.

851. Η πορεία των ελεύθερων ειδικών αμαξοστοιχιών χαρακτηρίζεται με στοιχεία του αλφαβήτου απλά ή με δείκτες.

852. Κάθε φορά που για τον χαρακτηρισμό του δρομολογίου κάποιας ειδικής αμαξοστοιχίας γίνει χρήση κάποιου αριθμού, ο αριθμός αυτός δεν χρησιμοποιείται εκ νέου για τον χαρακτηρισμό έτερου ειδικού δρομολογίου επί του ίδιου τμήματος, παρά μόνο μετά την παρέλευση τουλάχιστον δεκαημέρου από τη στιγμή που κυκλοφόρησε η τελευταία ειδική αμαξοστοιχία με το πρώτο δρομολόγιο. 

853. Με Διαταγή ορίζεται η αρίθμηση των δρομολογίων. 
