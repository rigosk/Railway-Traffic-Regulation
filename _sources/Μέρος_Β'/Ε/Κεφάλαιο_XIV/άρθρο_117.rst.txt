
Άρθρο 117 - Έξοδος ή διέλευση αμαξοστοιχιών από τους σταθμούς
=============================================================

1170. **Ενέργεια Σταθμάρχη. Προετοιμασία διαδρομής.**

	Ο Σταθμάρχης ο οποίος πρόκειται να αποστείλει αμαξοστοιχία οφείλει εγκαίρως και πριν τη ώρα αναχώρησης αυτής: 

		α. **να ορίσει στον αρμόδιο Ελιγμοδηγό ή Κλειδούχο τη διαδρομή** την οποία θα ακολουθήσει η αμαξοστοιχία για την έξοδό της από τον σταθμό, 

		β. **να διατάξει την έγκαιρη διακοπή των ελιγμών** στις γραμμές από τις οποίες θα διέλθει η αναχωρούσα αμαξοστοιχία, 

		γ. εφόσον δεν υπάρχει εν υπηρεσία Ελιγμοδηγός, **να βεβαιωθεί σχετικά με το ότι οι αλλαγές τροχιάς από τις οποίες θα διέλθει η αμαξοστοιχία έχουν διευθετηθεί, ούτως ώστε η αμαξοστοιχία να ακολουθήσει την ορισθείσα από αυτόν διαδρομή**. 

		Βεβαιώνεται, επιπλέον, σχετικά με το ότι οι αλλαγές τροχιάς από τις οποίες η αμαξοστοιχία θα διέλθει κατ' αιχμή και οι οποίες δεν είναι εφοδιασμένες με ασφαλιστικές συσκευές, εξυπηρετούνται από Κλειδούχο(2) σύμφωνα με τα αναφερόμενα στις παραγράφους :ref:`54 <54>` και :ref:`55 <55>`. 

		δ. **Να προσέξει εάν υπάρχει κάποια απρόοπτη κλήση του σταθμού προς τον οποίο θα αποσταλεί η αμαξοστοιχία**. Σε σταθμούς εφοδιασμένους με εγκατάσταση τηλεχειρισμού αλλαγών, η διευθέτηση της διαδρομής για την έξοδο ή η διέλευση της αμαξοστοιχίας διενεργείται από τον Σταθμάρχη ή έτερο εξουσιοδοτημένο υπάλληλο επί τη βάσει ειδικών οδηγιών της αρμόδιας Διεύθυνσης. 

		Σε σταθμούς εξοπλισμένους με Ε.Η.Σ.Α., η ανωτέρω διαδικασία προετοιμασίας της διαδρομής αναχώρησης ή διέλευσης αμαξοστοιχίας επιτυγχάνεται με κατάλληλο χειρισμό του Σταθμάρχη στον Τοπικό Πίνακα Χειρισμών και Οπτικού Ελέγχου (Τ.Π.) ή, όπου προβλέπεται, του Κεντρικού Χειριστή στον Κεντρικό Πίνακα (Κ.Π.), σύμφωνα με τις οδηγίες χειρισμού της Ε.Η.Σ.Α. και του Κέντρου Ελέγχου Κυκλοφορίας. 

.. _1171:

1171. **Σήμα αναχώρησης.** 

	α.- Απαγορεύεται η αναχώρηση ή η διέλευση αμαξοστοιχίας από ενεργό σταθμό χωρίς την επίδειξη του σήματος αναχώρησης ή διέλευσης από τον Σταθμάρχη (σήματα :ref:`162 <sima_162>` ή :ref:`163 <simata_sima_163>` αντιστοίχως). Η επίδειξη του σήματος διέλευσης (:ref:`σήμα 163 <simata_sima_163>`) δεν απαιτείται σε σταθμούς εξοπλισμένους με σήματα εξόδου. 

	β.- Η διαταγή αναχώρησης αμαξοστοιχίας δίδεται από τον Σταθμάρχη προς τον Μηχανοδηγό, όπως ορίζει ο Κανονισμός Σημάτων. 

	γ.- Κατ' εξαίρεση, σε σταθμούς εξοπλισμένους με Ε.Η.Σ.Α. που υπάγονται σε Κεντρικό Έλεγχο Κυκλοφορίας, η διαταγή αναχώρησης, όταν η υπηρεσία του σταθμού δεν εξασφαλίζεται από Σταθμάρχη, δίδεται από αρμόδιο μέλος του προσωπικού συνοδείας της αμαξοστοιχίας (τις αρμοδιότητες για τη διαπίστωση της ετοιμότητας της αμαξοστοιχίας για αναχώρηση κατανέμει στο πλήρωμα της αμαξοστοιχίας η Σιδηροδρομική Επιχείρηση) με το :ref:`σήμα 121 <sima_121>` , σαν να επρόκειτο για αναχώρηση από στάση. 

	δ.- Η διαταγή αναχώρησης κατά τα ανωτέρω εδάφια β και γ είναι εκτελεστή από τον Μηχανοδηγό, μόνο όταν το σήμα εξόδου της γραμμής στην οποία σταθμεύει (εφόσον υπάρχει τέτοιο σήμα) είναι ανοικτό. 

	ε.- Στον αρχικό σταθμό καθώς και σε ενδιάμεσο σταθμό, όπου επιβατική ή εμπορική αμαξοστοιχία μετέβαλε τη σύνθεσή της, απαγορεύεται η επίδοση διαταγής αναχώρησης αμαξοστοιχίας αν δεν έχει προηγηθεί από τον Μηχανοδηγό δήλωση πως η αμαξοστοιχία είναι έτοιμη. 

.. _1172:

1172. **Θέση Σταθμάρχη κατά την αναχώρηση αμαξοστοιχίας.** 

	Ο Σταθμάρχης θα πρέπει να βρίσκεται σε σημείο από το οποίο να είναι εύκολα ορατός από τον Μηχανοδηγό, και επιδεικνύοντας το σήμα αναχώρησης, να βεβαιωθεί ότι τούτο απευθύνεται στον Μηχανοδηγό της αμαξοστοιχίας προς αναχώρηση και όχι σε τυχόν άλλη σταθμευμένη αμαξοστοιχία στο σταθμό. Ο Σταθμάρχης παρακολουθεί την κίνηση της απερχόμενης αμαξοστοιχίας μέχρι την έξοδό της από τη γραμμή κυκλοφορίας από την οποία αναχωρεί. 

	Ο Σταθμάρχης είναι εφοδιασμένος με το σήμα αναχώρησης και με το σήμα στάθμευσης (ερυθρή σημαία ή χειροφανό) εφεδρικά, για να διατάξει τη στάθμευση της αμαξοστοιχίας σε περίπτωση ανάγκης. 

	Εάν η αμαξοστοιχία αναχωρεί από την πρώτη γραμμή του Κτιρίου Επιβατών, ο Σταθμάρχης τοποθετείται πλησίον της γραμμής προς την πλευρά του Κτιρίου αυτού, για αμφότερες τις κατευθύνσεις κυκλοφορίας. 

.. _1173:

1173. **Θέση Σταθμάρχη κατά τη διέλευση. Τα εφόδια αυτού.** 

	Κατά τη διέλευση αμαξοστοιχίας από τον σταθμό του, ο Σταθμάρχης στέκεται σε κατάλληλη θέση, έναντι του Κτιρίου Επιβατών, σε θέση από την οποία να είναι εύκολα ορατός από τον Μηχανοδηγό και το προσωπικό συνοδείας, φέροντας τα αναγκαία εφόδια για να επιδείξει σήμα «γραμμή ελεύθερη» ή και ενδεχομένως σε έκτακτη ανάγκη «σήμα στάθμευσης». 

1174. **Καθήκοντα προσωπικού Σιδηροδρομικών Επιχειρήσεων.** 

	Στον αρχικό σταθμό ή σε ενδιάμεσο σταθμό όπου αμαξοστοιχία μετέβαλε τη σύνθεσή της, ο Μηχανοδηγός οφείλει να αναγγείλει, πριν λάβει την εντολή αναχώρησης, στο σταθμάρχη ή Κεντρικό Χειριστή ότι η αμαξοστοιχία είναι έτοιμη, δηλαδή ότι τα χαρακτηριστικά της αμαξοστοιχίας (πέδη, σύνθεση) ανταποκρίνονται σε αυτά που ορίζονται στο δρομολόγιό της και ότι η αμαξοστοιχία είναι τεχνικώς άρτια. 

1175. **Προσωπικό μηχανής.** 

	Επίσης, ο Μηχανοδηγός ή ο δεύτερος παριστάμενος στον θάλαμο Μηχανοδηγός οφείλει να προσέχει την αμαξοστοιχία, έτσι ώστε να αντιληφθεί και να ενεργήσει εγκαίρως σε περίπτωση επίδειξης σημάτων από το προσωπικό της αμαξοστοιχίας ή του σταθμού. Ο Μηχανοδηγός δεν αναχωρεί από σταθμό εάν πρώτα δεν βεβαιωθεί ότι η αμαξοστοιχία του έχει ολοκληρώσει την υπηρεσία της. 

1176. Κενή 

1177. Κενή 

1178. Κενή 

1179. Κενή 

