
Άρθρο 78 - Τάξη κυκλοφορίας των αμαξοστοιχιών. Διάκριση δρομολογίων.
====================================================================

836. Έκαστη αμαξοστοιχία κυκλοφορεί κατ' αρχήν επί τη βάσει προγράμματος, το οποίο ονομάζεται δρομολόγιο και ορίζει εκ των προτέρων τα στοιχεία της πορείας της αμαξοστοιχίας (:doc:`Άρθρο 84 <άρθρο_84>`), π.χ. την ώρα άφιξης και αναχώρησης στον αρχικό, τους ενδιάμεσους και τον τελικό Σταθμό, τους Σταθμούς συνάντησης με άλλες αμαξοστοιχίες κτλ. 

.. _837:

837. Για την εξυπηρέτηση των προβλεπόμενων, για κάποια χρονική περίοδο, μεταφορών εν γένει, συντάσσονται δρομολόγια, τα οποία ισχύουν από συγκεκριμένη χρονολογία και για χρονικό διάστημα το οποίο εξαρτάται από τις ανάγκες της επιβατικής και εμπορικής κίνησης, καθώς και τις ανάγκες της υπηρεσίας. Τα δρομολόγια αυτά ονομάζονται **κανονικά**.

838. Για την εξυπηρέτηση συγκεκριμένης μεταφοράς, για την οποία δεν είναι δυνατόν να χρησιμοποιηθεί κανένα από τα κανονικά δρομολόγια, συντάσσεται δρομολόγιο το οποίο ονομάζεται **ειδικό** και παρεμβάλλεται στα κανονικά δρομολόγια κατά την ημέρα ή την περίοδο κατά την οποία θα εκτελεστεί η μεταφορά αυτή.

839. Τα οριζόμενα στοιχεία πορείας κάποιας αμαξοστοιχίας από το δρομολόγιο, είτε κανονικό είτε ειδικό, όπως οι ώρες άφιξης και αναχώρησης, οι σταθμεύσεις, οι ταχύτητες κτλ. λέγονται **δρομολογιακά** εν αντιθέσει προς τα πραγματοποιηθέντα τα οποία λέγονται **πραγματικά**.
