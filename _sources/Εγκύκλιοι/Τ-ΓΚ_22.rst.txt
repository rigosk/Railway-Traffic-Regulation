.. rst-class:: right
	
	|location_link|

.. |location_link| raw:: html

	<a href="https://ras-el.gr/wp-content/uploads/2020/09/2-1988.01.19-det_t-gk_22-paramoni-proswpikou-sto-thalamo-odigisis-kinitiriwn-monadwn.pdf" target="_blank"> 🔗 Σύνδεσμος στο έγγραφο</a>


**ΟΡΓΑΝΙΣΜΟΣ ΣΙΔΗΡΟΔΡΟΜΩΝ ΕΛΛΑΔΟΣ**

**ΔΙΕΥΘΥΝΣΗ ΤΕΧΝΙΚΗΣ ΕΚΜΕΤΑΛΛΕΥΣΗΣ**

.. rst-class:: right

	*Αθήνα, 19.01.1988*                                                       

ΕΓΚΥΚΛΙΟΣ ΔΕΤ-Τ/ΓΚ αρ.22
#########################

**Παραμονή προσωπικού στο θάλαμο οδήγησης κινητηρίων μονάδων**

Ι. Για την κάλυψη της δυνατότητας παραμονής στο θάλαμο οδήγησης Δηζελαμαξών ή Αυτοκινηταμαξών προσωπικού του ΟΣΕ, πέραν του κανονιστικά (:doc:`άρθρο 120 <../Μέρος_Β'/Ε/Κεφάλαιο_XIV/άρθρο_120>` ΓΚΚ καν. γραμ. και 116 ΓΚΚ μετρ. γραμ.) προβλεπόμενου Προσωπικού Μηχανοδήγησης (Μηχανοδηγός, Βοηθός Μηχανοδηγός), για την εκτέλεση διατεταγμένης υπηρεσίας, χωρίς να παρεμποδίζεται η αυστηρή τήρηση των κανόνων κυκλοφορίας από το τελευταίο, καθορίζουμε τα ακόλουθα:

	Α. **Κινητήρια μονάδα που εκτελεί αμαξοστοιχία ή κυκλοφορεί μεμονωμένη**.

		1. Στο θάλαμο οδήγησης κινητήριας μονάδας που κυκλοφορεί με μία από τις παραπάνω μορφές χρησιμοποίησης, έχουν δικαίωμα εισόδου και παραμονής, αποκλειστικά για εκτέλεση διατεταγμένης υπηρεσίας, οι ακόλουθοι υπάλληλοι από το προσωπικό του ΟΣΕ:

			α. Μηχανικοί και Υπομηχανικοί ΕΛ, ΕΚ, ΓΡ και ΥΣΤΗΕ

			β. Μηχανοστασιάρχες

			γ. Εργοδηγοί και Τεχνικοί Βοηθοί της ΥΓ κα εντος του τομέα δικαιοδοσίας τους μόνο.

			δ. Τεχνικό προσωπικό των υπηρεσιών συντήρησης Μηχανοστασίού και Εργοστασίων.

		Για τα εδάφια (γ) και (δ) αναφερόμενους, απαιτείται να είναι εφοδιασμένοι με σημείωμα του Προϊσταμένου του Συγκροτήματος στο οποίο ανήκουν και στο οποίο θα αναγράφεται η διαδρομή που θα ακολουθήσουν και το είδος της εργασίας που θα εκτελέσουν.

		Επίσης υποχρεούται το προσωπικό αυτό να δηλώνει την παρουσία του, όταν πρόκειται για αμαξ/χιαμ στον Προϊστάμενο αυτής, ο οποίος και θα καταχωρεί σχετική παρατήρηση στο Φ. πορείας.

	Β. **Κινητήρια μονάδα που κυκλοφορεί μεμονωμένη**

		1. Όταν κινητήρια μονάδα κυκλοφορεί μεμονωμένη πέρα από το προσωπικό Κεφ.Α, επιτρέπεται η είσοδος και η παραμονή στο θάλαμο [#ref1]_ οδήγησης αυτής:

			α. **Προϊστάμενων Επιθεωρήσεων και Οργάνων αυτών**, όταν πρόκειται να μεταβούν στον τόπο συμβάντος και εφόσον βέβαια αποσταλεί εκεί κινητήρια μονάδα βοηθείας ή να επιστρέψουν απ`αυτόν (εδάφιο 3.6 & 3 Εγκυκλίου ΔΕΤ 23/29.01.77)

			β. **Προσωπικό συνοδείας αμαξοστοιχιών**, όταν:

				1. μεταβαίνει σε κάποιο Σταθμό ή Σύμπλεγμα, προκειμένου να εξασφαλίσει αμαξοστοιχία η οποία πρόκειται να εκτελεσθεί με την ίδια κινητήρια μονάδα.

				2. επιστρέφει, με την ίδια κινητήρια μονάδα σε γειτονικό Σταθμό από Σύμπλεγμα ή Σταθμό όπου είχε μεταβεί εν υπηρεσία σε αμαξ/χια που εκτελούσε η κινητήρια μονάδα αυτή.

				3. αμαξ/χια σταθμεύει στην ανοικτή γραμμή από οποιαδήποτε αιτία και λόγοι ανάγκης  επιβάλλουν την αποκοπή της κινητήριας μονάδας της και μετάβασής της στον εμπρός εν υπηρεσία Σταθμό και θεωρείται αναγκαία η παρουσία υπαλλήλου συνοδείας της αμαξ/χιας αυτής στο Σταθμό αυτό.

			γ. **Προσωπικό ελιγμών**, όταν:

				1. μεταβαίνει σε κάποιο Σταθμο ή Σύμπλεγμα προκειμένου να εκτελεσει σ`αυτό, με την κινητήρια μονάδα που θα επιβιβασθεί, ελιγμούς κλπ. ή όταν επιστρέφει απ`αυτό στο γειτονικό Σταθμό με την ίδια κινητήρια μονάδα ή με την κινητήρια μονάδα που ενδεχομένως αντικατέστησε η πρώτη.

				2. αποστέλλεται κινητήρια μονάδα σε βοήθεια ακινητούσας στην ανοικτή γραμμή αμαξ/χιας και υπάρχει ανάγκη μετάβασης εκεί και προσψπικού ελιγμών.

			δ. **Οποιουδήποτε κλάδου προσωπικού**, οταν υπάρχει αποκλεισμός γραμμής από χιόνια (:doc:`άρθρο 134 <../Μέρος_Β'/Ε/Κεφάλαιο_XVI/άρθρο_134>` ΓΚΚ καν. γραμ. και 130 ΓΚΚ μετρ. γραμ.) ή από οποιαδήποτε άλλη αιτία επί μακρό χρονικό διάστημα (:doc:`άρθρο 135 <../Μέρος_Β'/Ε/Κεφάλαιο_XVI/άρθρο_135>` ΓΚΚ καν.γραμ. και 129 ΓΚΚ μετρ. γραμ.) και χρειάζεται η αποστολή του στο σημείο ή τα σημεία αποκλεισμού για την εκτέλεση των κατά περίσταση εργασιών κ.λ.π.

ΙΙ. Μέγιστος επιτρεπόνενος αριθμός ατόμων στο θάλαμο οδήγησης κινητήριας μονάδας

	1. Ο μέγιστος αριθμός [#ref2]_ ατόμων τα οποία επιτρέπεται να παραμένουν, κατά τα ανωτέρω, στο θάλαμο οδήγησης, πέρα από το Μηχανοδηγό και Βοηθό Μηχανοδηγό, είναι:

		α. Στις Δηζελάμαξες όλων των τύπων, πλην των Δ/Α ελιγμών: **4**

		β. Στις Δηζελάμαξες ελιγμών και Αυτοκινητάμαξες: **2**

		γ. Στις Δηζελάμαξες πορείας μετρικής γραμμής: **3**

	2. Κατ`εξαίρεση οι ανωτέρω καθοριζόμενοι μέγιστοι αριθμοί, όταν πρόκειται για προσωπικό που αναφέρεται στο Κεφ. Α, μπορεί να είναι μεγαλύτεροι σε ορισμένες ειδικές περιπτώσεις (Δοκιμές ελκτικών μονάδων, εξετάσεις, παρακολουθήσεις ειδικές), εφόσον εντός του θαλάμου οδήγησης παρευρίσκεται υπεύθυνο στέλεχος της ΥΟΣΤΥ ή της Έλξης.

	3. Ακόμα, σε πολύ εξαιρετικές περιπτώσεις (έκτακτα συμβάντα επί γραμμής), δύναται να γίνει υπέρβαση των μεγίστων αριθμών και των δύο περιπτώσεων υπαλλήλων (Κεφ. Α και Β). Τούτο υπό την κρίση του Μηχανοδηγού, με βασικό κριτήριο την ύπαρξη δυνατότητας ασφαλούς τήρησης των κανόνων κυκλοφορίας απ`αυτόν και το Βοηθό Μηχανοδηγό.

	4. Τα άτομα Κεφ.Α εφοόσν εκτελούν υπηρεσία κατά την πορεία, οφείλουν να τη διεξάγουν με ηρεμία και διακριτικότητα και κατά τέτοιο τελικά τρόπο που να μην παρεμποδίζεται το κύριο έργο του Μηχανοδηγού και Βοηθού Μηχανοδηγού.

	5. Πρόσωπα που, σύμφωνα με τα παραπάνω, δικαιούνται επιβίβασης σε κινητήρια μονάδα και των οποίων ο Μηχανοδηγός δεν γνωρίζει την ιδιότητα, υποχρεούνται να επιδείξουν στοιχεία που πιστοποιούν την ιδιότητα αυτών (Δελτίο Υπηρ. Ταυτότητας κλπ.)

ΙΙΙ. Παραμονής ατόμων στο θάλαμο οδήγησης που δεν είναι υπάλληλοι ΟΣΕ.

	Εκτός από το προσωπικό του ΟΣΕ, έχουν δικαίωμα επιβίβασης και παραμονής στο θάλαμο οδήγησης και Μηχανικοί της Διεύθυνσης Σιδηροδρόμων και Εναερ. Μεταφορών του Υπουργείου Μεταφορών και Επικοινωνίων, για εκτέλεση συγκεκριμένης υπηρεσίας τηρουμένων όλων των πιο πάνω διατάξεων.

ΙV. Κάθε προηγούμενη εγκύκλιος, έγγραφο κλπ. επί του υπόψη θέματος καταργείται.

Ο ΓΕΝ. ΔΙΕΥΘΥΝΤΗΣ

ΑΝΔΡ. ΛΑΜΠΡΙΝΟΠΟΥΛΟΣ
 
.. [#ref1] Εφόσον στην κινητήρια μονάδα υπάρχει και δεύτερος (πίσω) θάλαμος οδήγησης, θα επιβιβάζεται και θα παραμένει σ`αυτόν το προσωπικό εδαφ. α,β,γ και δ.

.. [#ref2] Εφόσον η κινητήρια μονάδα διαθέτει και δεύτερο θάλαμο οδήγησης οι μέγιστοι αριθμοί, κατά περίπτωση, μπορεί να διπλασιαστούν, υποχρεούμενων των πλέον υπαλλήλων να παραμένουν στο δεύτερο αυτό θάλαμο.