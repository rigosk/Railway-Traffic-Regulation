ΠΡΟΣΑΡΤΗΜΑ ΚΑΝΟΝΙΣΜΟΥ ΣΗΜΑΤΩΝ ( ΜΕΡΟΥΣ Α ́ ΓΚΚ ) ΠΑΡΑΡΤΗΜΑΤΟΣ V
##############################################################



Επαναληπτικό φωτόσημα σήμανσης ισοπέδων διαβάσεων
*****************************************************

*Έγκριση ΔΣ ΟΣΕ αρ. 2368/14.07.1999*

*Έγκριση ΥΠ Μ&Ε αρ. 22703/2303/10.09.1999*

*Εγκύκλιος ΔΕΤ-Κ/Σ αρ. 35/16.11.1999*

Ενδιάμεσο Ειδοποιητικό Φωτόσημα (Ε.Ε.Φ.) μετά πινακίδας
========================================================

.. figure:: ../images/image--237.jpg
      	   :scale: 70 %
      	   :class: center

Δύο λευκά εναλλάξ αναλάμποντα φώτα κατακόρυφα
τοποθετημένα και πινακίδα με λοξή ασπρόμαυρη
διαγράμμιση εξ αριστερών προς δεξιά κάτω.

Επαναληπτικό φωτόσημα σήμανσης ισοπέδων διαβάσεων.
===================================================
α) Όπου δεν εξασφαλίζεται ορατότητα μεταξύ προειδοποιητικής πινακίδας και κυρίου φωτοσήματος ΑΣΙΔ, θα τοποθετείται φωτοπρόσημα ΑΣΙΔ, ορατό από τη θέση της προειδοποιητικής πινακίδας που θα επιδεικνύει προς Μηχανοδηγό δύο λευκά, εναλλάξ αναλάμποντα, κατακόρυφα διατεταγμένα φώτα, διαμέτρου ίδιας προς το κύριο φωτόσημα του ΑΣΙΔ.

β) Το επαναληπτικό φωτόσημα τοποθετείται προ ισοπέδων διαβάσεων παρά το δεξιόν της τροχιάς μεταξύ κυρίου φωτοσήματος ΑΣΙΔ και προειδοποιητικής πινακίδας και σε απόσταση η οποία θα εξασφαλίζει την ορατότητα του ΕΕΦ από την θέση της προειδοποιητικής πινακίδας, λαμβάνοντας υπόψη τις επικρατούσες γεωμετρικές συνθήκες της περιοχής (παρατεταμένες καμπύλες, έλλειψη ορατότητας, διάφορα εμπόδια κ.λπ.)

γ) Σε τμήματα γραμμής με επιτρεπόμενη (ή προγραμματιζόμενη από ΔΓ) οριακή ταχύτητα  μεγαλύτερη των 100 χιλ./ώρα το επαναληπτικό φωτόσημα τοποθετείται σε απόσταση 500 μέτρων κατ’ ελάχιστον από το κυρίως φωτόσημα της Ι.Δ. ανεξαρτήτως γεωμετρικών στοιχείων της γραμμής.

Προειδοποιητική Πινακίδα
=========================

Η προειδοποιητική πινακίδα (τύπου Β, Παράρτημα V, Κανονισμού Σημάτων) τοποθετείται στο δεξιό της τροχιάς και σε απόσταση ίση προς το μήκος πεδήσεως της γραμμής από την ισόπεδο διάβαση. Τα μήκος της πεδήσεως ορίζεται ίσο προς: 

	1) 1200 μέτρα, με επιτρεπόμενη (ή προγραμματιζόμενη από ΔΓ) οριακή ταχύτητα μεγαλύτερη των 100 χιλ./ώρα (V>100 km/h). 

	2) 700 μέτρα, στα λοιπά τμήματα κανονικής και μετρικής γραμμής. 

Κατ’ εξαίρεση, σε δευτερεύουσες γραμμές και περιοχές μικρής οριακής ταχύτητας, οι προειδοποιητικές πινακίδες μπορούν να τοποθετούνται σε αποστάσεις μικρότερες του μήκους πεδήσεως, επαρκείς πάντως για την έγκαιρη τροχοπέδηση. Στην περίπτωση αυτή οι προειδοποιητικές πινακίδες θα σημαίνονται με το ανεστραμμένο τρίγωνο που ήδη προβλέπει ο Κανονισμός Σημάτων για τις Πινακίδες Προειδοποιήσεως (Σήμα 61).

Ο έλεγχος της εξασφάλισης της Ι.Δ. με ΑΣΙΔ, θα ελέγχεται μέσω του προς τον Μηχανοδηγό φωτοσήματος, με την αφή των ερυθρών (προς την οδό) φωτοσημάτων και την ύπαρξη δρυφάκτων.

Η χρονική καθυστέρηση μεταξύ αφής των απαγορευτικών φωτοσημάτων και έναρξης καθόδου των ημιδρυφάκτων ορίζεται ίση προς εννέα (9) sec, αντί των σήμερα προβλεπομένων πέντε (5). Με αυτή τη διάρκεια προειδοποίησης προλαβαίνει να διέλθει από το ΑΣΙΔ όχημα μεγίστου μήκους 12 m με ελάχιστη ταχύτητα 5 χλμ/ώρα, εφ’ όσον εισέλθει στη διάβαση μόλις ανάψουν τα απαγορευτικά φωτοσήματα. 

Η τροχοεπαφή κατάληψης του ΑΣΙΔ τοποθετείται σε απόσταση η οποία ορίζεται από τις εκάστοτε ισχύουσες εγκυκλίους ή σχετικά έγγραφα της ΔΕΤ.

Προειδοποιητική πινακίδα (με τρίγωνο στην κορυφή)
==================================================


.. figure:: ../images/image--238.jpg
      	   :scale: 70 %
      	   :class: center

Ορθογωνική πινακίδα με οριζόντια ασπρόμαυρη διαγράμμιση φέρει δε στο άνω μέρος της ανεστραμμένο ισόπλευρο τρίγωνο λευκού χρώματος με μαύρο περιθώριο. 
