
Άρθρο 77 - Ταχύτητες αμαξοστοιχιών. Δελτία περιορισμού ταχύτητας
================================================================

819. Η μέση ταχύτητα πορείας που θα πρέπει να τηρείται από Σταθμό σε Σταθμό ορίζεται για καθεμία αμαξοστοιχία η οποία κυκλοφορεί επί κανονικού δρομολογίου (:ref:`παρ. 837 <837>`) στη σχετική στήλη του πίνακα του δρομολογίου της.

.. _820:

820. Προκειμένου περί ειδικής αμαξοστοιχίας, ορίζεται (:ref:`παράγραφος 881  εδάφιο β <881>` και :ref:`παράγραφος 894 <894>`) η ταχύτητα της αμαξοστοιχίας που θα πρέπει να τηρηθεί επί των διαφόρων κλίσεων της γραμμής ή ορίζεται η μέση ταχύτητα ενός από τα κανονικά δρομολόγια ως η μέση ταχύτητα της από Σταθμό σε Σταθμό.

.. _821:

821. Προκειμένου περί αμαξοστοιχίας η οποία κυκλοφορεί επί δρομολογίου επιτρέπεται, προς ανάκτηση της καθυστέρησης (:ref:`παράγραφος 1248 <1248>`) ή επίτευξη προδρομολογιακής άφιξης σε κάποιον Σταθμό, (:ref:`παράγραφος 1247 <1247>`) η υπέρβαση της ταχύτητας του δρομολογίου εντός των επιτρεπομένων ορίων:

	α. αναλόγως του μήκους της σύνθεσης (:doc:`άρθρο 61 <../Κεφάλαιο_VI/άρθρο_61>`).

	β. αναλόγως της φύσης, κατάστασης και φόρτωσης του τροχαίου υλικού (:doc:`άρθρο 64 <../Κεφάλαιο_VI/άρθρο_64>`).

	γ. αναλόγως του τρόπου της πέδησης και του διατιθέμενου ποσοστού πέδησης (άρθρα :doc:`68 <../Κεφάλαιο_VII/άρθρο_68>` και :doc:`69 <../Κεφάλαιο_VII/άρθρο_69>`).

	δ. αναλόγως του τύπου των κινητήριων μονάδων (:doc:`άρθρο 72 <άρθρο_72>`), οι οποίες βρίσκονται εν υπηρεσία στην αμαξοστοιχία, έλκοντας ή ωθώντας την ή και απλώς συνεζευγμένες στην ουρά.

	ε. αναλόγως του τρόπου ρυμούλκησης της αμαξοστοιχίας (παράγραφοι :ref:`776 <776>`, :ref:`784 <784>`).

	στ. αναλόγως της χάραξης της γραμμής και των υφιστάμενων περιορισμών ταχύτητας για λόγους Γραμμής (:doc:`άρθρο 76 <άρθρο_76>`).

	ζ. αναλόγως της κατάστασης της κυκλοφορίας επί του τμήματος στο οποίο θα κυκλοφορήσει η αμαξοστοιχία.

822. Κενή.

823. Απαγορεύεται κατ' αρχήν η ελάττωση της δρομολογιακής ταχύτητας κάποιας αμαξοστοιχίας με στόχο την αύξηση του αριθμού αξόνων της ή του φορτίου πέραν του κανονικού ή πέραν του επιτρεπομένου λόγω αντοχής της ζεύξης ή προς επίτευξη της κανονικής αναλογίας του βάρους της αμαξοστοιχίας και του βάρους πέδησής της.

824. Προκειμένου περί αμαξοστοιχιών χωρίς υπηρεσία επιβατών, η ελάττωση της ταχύτητας, για τους παραπάνω λόγους, επιτρέπεται μόνο όταν η παραμονή του φορτίου είναι αδύνατη λόγω της φύσης αυτού ή όταν η Κεντρική Υπηρεσία εγκρίνει αυτή την ελάττωση.

825. Προκειμένου περί αμαξοστοιχιών οι οποίες περιλαμβάνουν υπηρεσία επιβατών, η ελάττωση της δρομολογιακής ταχύτητας για τους παραπάνω λόγους επιτρέπεται μόνο με την έγκριση της Κεντρικής Υπηρεσίας.

826. Όταν σε κάποιο Τμήμα Γραμμής, η ταχύτητα της αμαξοστοιχίας, η επιβαλλόμενη από κάποιον από τους όρους α' ως ζ' της :ref:`παραγράφου 821 <821>`, καθίσταται μικρότερη των ταχυτήτων τις οποίες επιβάλλουν όλοι οι υπόλοιποι όροι α' ως ζ', τότε η ταχύτητα αυτή, η οποία είναι και η μέγιστη επιτρεπόμενη για την εν λόγω αμαξοστοιχία, επιδίδεται στους Μηχανοδηγούς των κινητηρίων εν ενεργεία με Δελτίο περιορισμού ταχύτητας (Υπόδειγμα 1036).

827. **Δελτίο περιορισμού ταχύτητος (Υπόδειγμα 1036) δεν εκδίδεται για τους υφισταμένους περιορισμούς**:

	α. αναλόγως του τρόπου της πέδησης και ανεξαρτήτως του βάρους πέδησης.

	β. αναλόγως του τύπου των κινητήριων μονάδων εν ενεργεία στην αμαξοστοιχία.

	γ. αναλόγως της χάραξης της γραμμής και των αναφερόμενων βραδυποριών στις παραγράφους :ref:`815 <815>` και :ref:`816 <816>`.

	δ. αναλόγως του τρόπου ρυμούλκησης της αμαξοστοιχίας. Συνεπώς, εάν για κάποια διαδρομή της αμαξοστοιχίας ουδέν Δελτίο περιορισμού ταχύτητας (Υπόδειγμα 1036) εκδόθηκε, η ταχύτητα της δεν δύναται να υπερβεί τα όρια που τίθενται από τους ανωτέρω περιορισμούς α-δ.

828. Το Δελτίο περιορισμού ταχύτητας (Υπόδειγμα 1036) εκδίδεται από τον Σταθμό, ο οποίος κατά τις διατάξεις του παρόντος είναι εντεταλμένος να κοινοποιήσει την ελάττωση της ταχύτητας στον μηχανοδηγό, δηλαδή από τον αρχικό Σταθμό της αμαξοστοιχίας ή από τους αρχικούς Σταθμούς των τμημάτων κυκλοφορίας ή από τους Σταθμούς οι οποίοι προηγούνται αμέσως του τμήματος στο οποίο τίθεται ο περιορισμός της ταχύτητας.

829. Το Δελτίο περιορισμού ταχύτητας (Υπόδειγμα 1036) συντάσσεται εις τριπλούν. Τα φύλλα Α και Β παραδίδονται στον Μηχανοδηγό της οδηγούσας κινητήριας μονάδας (:ref:`παρ. 764 <764>`), το δε φύλλο Γ παραμένει ως στέλεχος.

830. Τα φύλλα Α παραμένουν στην τράπεζα μηχανοδήγησης και καταχωρίζονται κατάλληλα με εσωτερική διαδικασία που προσδιορίζει η Σιδηροδρομική Επιχείρηση.

831. Τα φύλλα Β θα πρέπει να καταχωρίζονται κατάλληλα κατά την πορεία, με εσωτερική διαδικασία που προσδιορίζει η Σιδηροδρομική Επιχείρηση.

832. Ο Σταθμός από τον οποίο και πέρα επιβάλλεται κατά τα άνω η ελάττωση της δρομολογιακής ταχύτητας αμαξοστοιχίας σε κάποιο τμήμα, ειδοποιεί περί τούτου, με τηλεγραφική εγκύκλιο, όλους τους Σταθμούς του τμήματος τους οριζόμενους στην :ref:`παρ. 1273 <1273>`, αναφέροντας τις ταχύτητες τις οποίες θα πρέπει να έχουν υπόψη αντί των οριζόμενων στους πίνακες του δρομολογίου (:ref:`παρ. 1236 <1236>`).

833. Περιορισμός ταχύτητας, μπορεί να επιβάλλεται εν πορεία από τον Μηχανοδηγό έπειτα από ενημέρωση του από το προσωπικό συνοδείας (Υπόδειγμα 1001) σε περίπτωση βλάβης της συνεχούς πέδης ή τεμαχισμού της αμαξοστοιχίας ή οποιοδήποτε άλλου έκτακτου συμβάντος. Στις περιπτώσεις αυτές εάν δεν υπάρξει επιτυχής επικοινωνία του προσωπικού συνοδείας με το μηχανοδηγό, το προσωπικό συνοδείας επιβάλλει περιορισμό ταχύτητας κατά την πορεία. Επίσης, όποτε λαμβάνει χώρα αλλαγή ή προσθήκη κινητήριας μονάδας σε κάποιον σταθμό, η δε ελάττωση της ταχύτητας έχει ήδη κοινοποιηθεί στην αμαξοστοιχία προ του Σταθμού αυτού (:ref:`παράγραφος 1060 <1060>`).

834. Όποτε η ελάττωση της ταχύτητας επιβάλλεται κατά την πορεία από το προσωπικό Συνοδείας ή επιβάλλεται αυτοβούλως από τον Μηχανοδηγό, θα πρέπει σε κάθε περίπτωση η ελάττωση να καταχωρίζεται κατάλληλα, ούτως ώστε οι περαιτέρω αντικαταστάτες του προσωπικού κατά την πορεία να προβαίνουν στις οριζόμενες κοινοποιήσεις στην παράγραφο 833.

835. Τα Δελτία ειδοποίησης καθώς και η ανωτέρω καταχώριση θα γίνονται σε κατάλληλο έντυπο με μορφοτυπο που θα επιμελείται η Σιδηροδρομική Επιχείρηση και θα πρέπει να αναφέρονται: 

	α. το τμήμα της γραμμής επί του οποίου επιβάλλεται ο περιορισμός ταχύτητας.

	β. το ορισθέν όριο ταχύτητας. 

	γ. ο λόγος για τον οποίο επιβάλλεται ο περιορισμός αυτός.

