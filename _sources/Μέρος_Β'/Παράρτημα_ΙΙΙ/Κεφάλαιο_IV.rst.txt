KEΦΑΛΑIO IV 
###########

ΑΝΩΜΑΛΙΕΣ ΚΑΙ ΑΤΥΧΗΜΑΤΑ
=======================

.. _art_21_partIII:

ΑΡΘΡΟ 21 - ΑΜΑΞΟΣΤΟΙΧΙΑ ΠΟΥ ΑΜΗΧΑΝΕΙ ΕΠΙ ΤΗΣ ΚΥΡΙΑΣ ΓΡΑΜΜΗΣ
------------------------------------------------------------

134. Η  κάλυψη  αμαξοστοιχίας  η  οποία  στάθμευσε  επί  της  κυρίας γραμμής  ή  κινείται  με  ελαττωμένη  ταχύτητα  λόγω  βλάβης  ή άλλης  αιτίας,  εξασφαλίζεται  αυτόματα  από  το  κλειστό φωτόσημα  της  αρχής  του  τμήματος  αποκλεισμού  το  οποίο έχει καταλάβει η αμαξοστοιχία. Σε αυτήν  την περίπτωση δεν απαιτείται κάλυψη της αμαξοστοιχίας κατά το Άρθρο 123 ΓΚΚ.

135. Αν  η  στάθμευση  της  αμαξοστοιχίας  παρατείνεται,  τότε εφαρμόζονται  οι  διατάξεις  περί  κάλυψης  της  αμαξοστοιχίας (Άρθρο  123  ΓΚΚ  (κάλυψη)  και  Άρθρο  127 (Βοήθεια).  Στην περίπτωση  τμηματικής  μεταφοράς  αμηχανούσας αμαξοστοιχίας,  απαιτείται  και  κάλυψη  από  μπροστά  του δευτέρου  τμήματος  της  αμαξοστοιχίας,  σύμφωνα  με  τα οριζόμενα στην §1237 του Άρθρου 123 του ΓΚΚ.

136. Κενό

137. Κενό

138. Κενό

139. Κενό

140. Κενό

ΑΡΘΡΟ 22 - ΑΠΟΚΛΕΙΣΜΟΣ ΑΜΦΟΤΕΡΩΝ ΤΩΝ ΓΡΑΜΜΩΝ ΛΟΓΩ ΑΤΥΧΗΜΑΤΟΣ
-------------------------------------------------------------

141. Αν,  συνεπεία  ατυχήματος  μιας  αμαξοστοιχίας,  αποκλειστεί εκτός  από  τη  γραμμή  στην  οποία  κυκλοφορεί  και  η  άλλη γραμμή  κατεύθυνσης,  δηλαδή  και  η  αντίθετη  γραμμή κυκλοφορίας  για  την  υπ'  όψιν  αμαξοστοιχία,  τότε  το προσωπικό  της  αμαξοστοιχίας  προβαίνει  άνευ  ουδεμίας χρονοτριβής  στην  κάλυψη  του  σημείου  διακοπής  της κυκλοφορίας  επί  της  άλλης  (αντίθετης)  γραμμής,  προς  την πλευρά  από  την  οποία  κανονικά  κυκλοφορούν  επ'  αυτής  οι αμαξοστοιχίες  οι  οποίες  κατευθύνονται  προς  το  σημείο  της διακοπής.

142. Εάν  η  αντίθετη  γραμμή  κυκλοφορίας  δεν  έχει  αποκλειστεί αλλά  υφίσταται  κίνδυνος  για  τη  σταθμευμένη  αμαξοστοιχία λόγω  της  διέλευσης αμαξοστοιχιών  οι  οποίες κινούνται  στην αντίθετη  γραμμή,  τότε  οι  αμαξοστοιχίες  που  κυκλοφορούν επί  της  αντίθετης  γραμμής  σταθμεύονται  από  το  προσωπικό που  καλύπτει  την  αμαξοστοιχία  (§ 141)  και  εφιστάται  η προσοχή στους Μηχανοδηγούς τους, ώστε να διέρχονται από το  εν  λόγω  σημείο  με  μεγάλη  προσοχή  και  ελαττωμένη ταχύτητα.

143. Ο μηχανοδηγός και στις δύο περιπτώσεις  των §§141 και 142 προβαίνει συγχρόνως:

	α)  Σε  κλήση  μέσω  ασύρματου  μέσου  στον  κατάλληλο δίαυλο (προς όλες τις αμαξοστοιχίες, στο σύστημα GSM‐ R  με  κλήση  κινδύνου)  λέγοντας  «Κίνδυνος  στο  ΧΣ…., Επαναλαμβάνω, κίνδυνος στο ΧΣ….» και

	β)  στην  ειδοποίηση  των  εκατέρωθεν  σταθμών  μέσω ασυρμάτου μέσου ειδοποιώντας πρώτα τον σταθμό προς τον οποίον κατευθυνόταν η αμαξοστοιχία.
