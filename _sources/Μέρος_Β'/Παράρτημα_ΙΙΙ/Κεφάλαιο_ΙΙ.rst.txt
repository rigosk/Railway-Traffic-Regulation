ΚΕΦΑΛΑΙΟ ΙΙ 
###########
ΔΡΟΜΟΛΟΓΙΑ ‐ ΚΑΝΟΝΕΣ ΚΥΚΛΟΦΟΡΙΑΣ ‐ ΚΥΚΛΟΦΟΡΙΑ ΑΜΑΞΟΣΤΟΙΧΙΩΝ
===========================================================

.. _8_annexiii_b:

ΑΡΘΡΟ 8 - ΣΥΝΤΑΞΗ ΔΡΟΜΟΛΟΓΙΩΝ ‐ ΚΟΙΝΟΠΟΙΗΣΗ
-------------------------------------------

67.  Οι  διατάξεις  του  :doc:`άρθρου  84 <../Δ/Κεφάλαιο_IX/άρθρο_84>`  τού  ΓΚΚ  συμπληρώνονται  με  τις παρακάτω διατάξεις: 

68.  Το πρόγραμμα κυκλοφορίας, η κυκλοφορία αμαξοστοιχίας επί πλέον των αναφερομένων εις το πρόγραμμα κυκλοφορίας ή η κατάργηση  οποιωνδήποτε  αμαξοστοιχιών,  πρέπει  να βρίσκεται  σε  ευχερώς  προσπελάσιμο  και  εμφανές  σημείο δίπλα στον τοπικό πίνακα χειρισμού. 

69.  Σε μέρος εμφανές και δίπλα στην τηλεφωνική συσκευή κάθε σταθμού,  πρέπει  να  βρίσκεται  απολύτως  ενημερωμένη πινακίδα, στην οποία αναγράφονται κατά χρονολογική σειρά, οι ώρες αναχωρήσεως ή διελεύσεως των αμαξοστοιχιών από τους εκατέρωθεν σταθμούς.

.. _art9_annexxiiib:

ΑΡΘΡΟ 9 - ΚΑΝΟΝΙΚΗ ΚΥΚΛΟΦΟΡΙΑ ΓΡΑΜΜΗ ΕΛΕΥΘΕΡΗ ‐ ΓΡΑΜΜΗ ΚΑΤΕΙΛΗΜΜΕΝΗ
-------------------------------------------------------------------

70.  Για  την  κανονική  κυκλοφορία  επί  τμημάτων  διπλής  γραμμής εξοπλισμένων  με  ΕΗΣΑ  δεν  έχουν  ισχύ  οι  διατάξεις  των παρακάτω άρθρων του Μέρους Β΄ του ΓΚΚ.

	α)  του :doc:`άρθρου 95 «Διαδοχή των αμαξοστοιχιών» <../Δ/Κεφάλαιο_XI/άρθρο_95>` ,

	β)  του  :doc:`άρθρου  98 «Όροι  κυκλοφορίας  αμαξοστοιχιών‐ Αίτηση γραμμής» <../Δ/Κεφάλαιο_XI/άρθρο_98>` ,

	γ)  της :ref:`§1008 <1008>` του άρθρου 100

	δ)  του :doc:`άρθρου 101  «Ληπτέα μέτρα σε περίπτωση διακοπής της τηλεγραφικής και τηλεφωνικής επικοινωνίας» <../Δ/Κεφάλαιο_XI/άρθρο_101>`

	ε)  των Παραρτημάτων :doc:`Α΄ <../Δ/Κεφάλαιο_XI/Παράρτημα_Α'>` και :doc:`Β΄ <../Δ/Κεφάλαιο_XI/Παράρτημα_Β'>` του Κεφ. ΧΙ.

71.  Επί  των  τμημάτων  της  διπλής  γραμμής  η  τήρηση  ελεύθερης γραμμής για την κυκλοφορία των αμαξοστοιχιών μεταξύ των σταθμών  γίνεται  αυτόματα  μέσω  του  συστήματος  ΕΗΣΑ  και μέσω  των  χειρισμών  του  χειριστή  του  τοπικού  πίνακα  του σταθμού.

72.  Προκειμένου  αμαξοστοιχία,  ευρισκομένη  επί  ενός  τμήματος αποκλεισμού  Α  της  διπλής  γραμμής,  να  εισέλθει  και  να κυκλοφορήσει  επί  του  αμέσως  επόμενου  τμήματος αποκλεισμού  Β,  πρέπει  το  τμήμα  αποκλεισμού  Β  να  είναι ελεύθερο δηλαδή: 

	Κάθε αμαξοστοιχία, η οποία κυκλοφόρησε επί  του  τμήματος  αποκλεισμού  Α,  κατευθυνόμενη  προς  το αμέσως  επόμενο  τμήμα  αποκλεισμού  Β,  πρέπει  να  έχει εξέλθει από το τμήμα αποκλεισμού Β.

73.  Εάν  η  συνθήκη  της  παραγράφου  72  υφίσταται,  η  επί  του τμήματος  αποκλεισμού  Β  διαδρομή  είναι  **«ελεύθερη»**, διαφορετικά είναι **«κατειλημμένη»**.

74.  Η  επί  του  τμήματος  αποκλεισμού  Β  διαδρομή  πρέπει  να τηρηθεί ελεύθερη για την υπ' όψιν αμαξοστοιχία καθ' όλο το χρονικό  διάστημα  που  μεσολαβεί  από  την  είσοδο  της αμαξοστοιχίας στο τμήμα αποκλεισμού Β μέχρι την έξοδό της από  το  τμήμα αυτό, δηλαδή κατά  το χρονικό αυτό διάστημα καμία  άλλη  αμαξοστοιχία  δεν  επιτρέπεται  να  κυκλοφορήσει επί του τμήματος αποκλεισμού Β.

75.  Η βεβαίωση για το αν η διαδρομή είναι και τηρείται ελεύθερη ή  κατειλημμένη  γίνεται  μέσω  των  ενδείξεων  του φωτοσήματος,  το  οποίο  βρίσκεται  στην  αρχή  του  τμήματος αποκλεισμού.

76.  Όταν  το  τμήμα  αποκλεισμού  είναι  κατειλημμένο  από αμαξοστοιχία  η  οποία  κυκλοφορεί  κανονικά  ή  από οποιοδήποτε  όχημα,  το  φωτόσημα  της  αρχής  αυτού  είναι ερυθρό και κανένας χειρισμός δεν δύναται να αλλάξει αυτήν την ερυθρή (κλειστή) ένδειξη.

77.  Όταν  το  τμήμα αποκλεισμού είναι ελεύθερο (§ 72)  τότε, εάν το φωτόσημα της αρχής αυτού είναι το φωτόσημα εισόδου ή εξόδου  σταθμού  εν  υπηρεσία,  δύναται  να  δοθεί  ανοικτή ένδειξη  μόνον  εφ'  όσον  γίνει  χειρισμός  από  τον  πίνακα  από τον χειριστή.

78.  Εάν το φωτόσημα της αρχής του τμήματος είναι το φωτόσημα εξόδου  ή  εισόδου  αργούντος  σταθμού  και  εφόσον  αυτά έχουν τεθεί από το χειριστή στη θέση αυτόματης λειτουργίας, τότε  ευθύς  όταν  ελευθερωθεί  το  τμήμα  αποκλεισμού, αυτόματα αλλάζει η ένδειξη αυτού του φωτοσήματος και από κλειστή γίνεται ανοικτή.

79.  Εάν  το φωτόσημα  της αρχής  τμήματος αποκλεισμού είναι  το φωτόσημα  εξόδου  ενδιάμεσης  θέσης  αποκλεισμού  ή  θέσης αυτόματου  αποκλεισμού,  τότε  ευθύς  όταν  ελευθερωθεί  το τμήμα  αυτό,  δύναται  να  δώσει  το  φωτόσημα  αυτόματα ανοικτή  ένδειξη  όταν  αμαξοστοιχία  εισέλθει  στο  προ  αυτού τμήμα (§ 56).

80.  κενό.

81.  Προκειμένου να ελευθερωθεί τμήμα αποκλεισμού στο οποίο εισήλθε  αμαξοστοιχία,  πρέπει  αυτή  και  να  εξέλθει  από  το πέρας  του  τμήματος  ώστε  να  κυκλοφορήσει  και  άλλη αμαξοστοιχία.

82. **Ανακάμψεις και κυκλοφορία ελαφρών οχημάτων**:

	α) **Κανονική  κυκλοφορία  αμ/χίας  μέχρι  ενδιαμέσου  ΧΣ  και επιστροφή με αντίθετη κυκλοφορία** 

		Η  αμαξοστοιχία  ανάκαμψης  αναχωρεί  σηματοτεχνικά από το Σταθμό αποστολής και αγγέλλεται στον επόμενο εν  υπηρεσία  σταθμό  κατά  τις  διατάξεις  εδ.  :ref:`γ', §983 Άρθρου 98 ΓΚΚ <983>` . Η απελευθέρωση της γραμμής μετά την επιστροφή της στο σταθμό ανακοινώνεται όπως ορίζεται στο  εδ.  :ref:`δ’  της  ιδίας  παραγράφου  του  ΓΚΚ <983>`.  

		Κατά  τη διάρκεια  της  ανωτέρω  κυκλοφορίας,  ο  Σταθμός αποστολής (και υποδοχής κατά την ανάκαμψη) λαμβάνει τα  προβλεπόμενα  μέτρα  στάθμευσης  και  κράτησης επομένων  αμαξοστοιχιών  που  κατευθύνονται  προς  το κατειλημμένο  τμήμα.  Η  αμαξοστοιχία  ανάκαμψης σταθμεύει,  κατά  την  επιστροφή  της,  προ  της  πρώτης αλλαγής του σταθμού και εισέρχεται σ’ αυτόν σύμφωνα με τις οδηγίες του υπαλλήλου που την υποδέχεται, κατά τις  διατάξεις  της  :ref:`§116  Άρθρου  16 <116_annexiiib>`  του  παρόντος Παραρτήματος.

	β) **Αντίθετη  κυκλοφορία  αμαξοστοιχίας  μέχρι  ενδιαμέσου ΧΣ και επιστροφή με κανονική κυκλοφορία** 

		Εφαρμόζονται  πλήρως  οι  διατυπώσεις  των  εδαφίων  α΄ ως  δ΄  της  :ref:`§983  του  Άρθρου  98  του  ΓΚΚ <983>`,  όπου  τα αντίστοιχα  τηλεγραφήματα  συμπληρώνονται  με  την ένδειξη της αντίθετης κυκλοφορίας, όπως π.χ.:

		.. admonition:: Κείμενο Τηλεγραφήματος

		 	«Τελευταία αμαξ…. από Β έχει αφιχθεί ώρα…. Τηρήσατε ελεύθερη  γραμμή  για  αντίθετη  κυκλοφορία  αμαξ…. μέχρι ΧΣ… και επιστροφή στο Σταθμό μας» 

			ή 

			«Αγγέλλω  αντίθετη  κυκλοφορία  αμαξ…  μέχρι  ΧΣ…  και επιστροφή στο Σταθμό μας»

	γ) **Κυκλοφορία  ελαφρών  οχημάτων  (μηχανοκίνητων βαγονέτων ή δραιζινών)**

		Τα  ελαφρά  οχήματα  κυκλοφορούν  στην  περιοχή  των Σταθμών και στην ανοικτή γραμμή βάσει  των ενδείξεων των φωτοσημάτων. 

		Δεν  επιτρέπεται  η  αυτόματη  λειτουργία  των φωτοσημάτων  («μόνιμη  χάραξη»)  κατά  την  υποδοχή  ή αναχώρηση  ελαφρού  οχήματος  σε  Σταθμούς  εν υπηρεσία. 

		Η  απελευθέρωση  της  γραμμής  μετά  την  κυκλοφορία ελαφρού  οχήματος  πιστοποιείται  με  ασφάλεια  μόνο  με τη  βεβαίωση  άφιξής  του  στον  επόμενο  εν  υπηρεσία Σταθμό. 

		Η  σηματοτεχνική  ακολούθηση  ελαφρού  οχήματος  από αμαξοστοιχία ή άλλο ελαφρό όχημα **απαγορεύεται**. 

		Για τις διαδικασίες εξαγωγή και επανεισαγωγής ελαφρού οχήματος  σε  ενδιάμεσο  σημείο  της  γραμμής, εφαρμόζονται  οι  διατάξεις  του  :ref:`Άρθρου  5  του Παραρτήματος  Β΄  (Κεφαλαίου  ΧΙ)  του  ΓΚΚ <parartimaB_art5>`,  με  εξαίρεση του  :ref:`υποεδαφίου  i  της  §59 <parartimaB_59>`,  στις  περιπτώσεις  τμημάτων που υπάγονται σε Κεντρικό Έλεγχο Κυκλοφορίας.

83.  Κάθε  σταθμός  οφείλει  να  γνωρίζει  εάν  η  γραμμή  μεταξύ αυτού  και  των  αμέσως  εκατέρωθέν  του  σταθμών  είναι κατειλημμένη  από  αμαξοστοιχίες,  οι  οποίες  δύνανται  να αναχωρήσουν  σύμφωνα  με  τις  διατάξεις  του  παρόντος  από τους  εκατέρωθεν  αυτού  σταθμούς  κατευθυνόμενες  προς αυτόν ή προς ενδιάμεσο σημείο της κυρίας γραμμής.

84.  Στους σταθμούς της διπλής γραμμής επιτρέπεται η σύγχρονη είσοδος δύο αμαξοστοιχιών αντίθετης κατεύθυνσης εφ' όσον αυτές  βρίσκονται  σε  κανονική  κυκλοφορία,  με  την προϋπόθεση  ότι  η  διαδρομή  υποδοχής  και  η  διαδρομή ολίσθησης  (:ref:`§1161  ΓΚΚ <1161>`)  είναι  ελεύθερες  και  οι  συσκευές γραμμής  που  βρίσκονται  εντός  των  δύο  αυτών  διαδρομών είναι  διευθετημένες  στη  θέση  που  επιτρέπει  την  ελεύθερη διέλευση αμαξοστοιχίας.

85.  Ο σταθμός από τον οποίο αναχώρησε αμαξοστοιχία αγγέλλει στον  αμέσως  επόμενο  σταθμό  κατά  την  κατεύθυνση  της κίνησης  της  αμαξοστοιχίας  μέσω  τηλεφωνήματος,  καταχωρούμενου  στο  βιβλίο  τηλεγραφημάτων  του  σταθμού,  συντεταγμένου ως εξής: 

	.. admonition:: Κείμενο Τηλεγραφήματος

		«Προς  Σταθμό…………,  Αμαξ…………  από  το  σταθμό ………………, Ακριβώς» 

		(Υπογραφή Σταθμάρχη) 

   Εάν η αμαξοστοιχία βρίσκεται σε καθυστέρηση, αγγέλλει την αναχώρησή της ως εξής :

	.. admonition:: Κείμενο Τηλεγραφήματος

  		«Προς Σταθμό…………, Αμαξ………… από το σταθμό………… ώρα………………» 

		(Υπογραφή Σταθμάρχη) 

ΑΡΘΡΟ 10 - ΣΥΝΑΝΤΗΣΕΙΣ — ΔΙΑΣΤΑΥΡΩΣΕΙΣ ΑΜΑΞΟΣΤΟΙΧΙΩΝ
----------------------------------------------------

86.  κενό

87.  κενό

88.  κενό

89.  κενό

90.  κενό.

ΑΡΘΡΟ 11 - ΥΠΗΡΕΣΙΑ ΣΤΑΘΜΩΝ
---------------------------

91.  Η  διαδικασία  λήξης,  ανάληψης  και  μεταβίβασης  της υπηρεσίας  από  χειριστή  σε  χειριστή  (Σταθμάρχη)  εκτελείται σύμφωνα προς τα καθοριζόμενα για τους σταθμάρχες Άρθρα του  ΓΚΚ, :doc:`104 <../Ε/Κεφάλαιο_XII/άρθρο_104>`  και :doc:`105 <../Ε/Κεφάλαιο_XII/άρθρο_105>`  και,  κατ’  αναλογία  για  τους  σταθμούς υπό κεντρικό χειρισμό, στο  :doc:`Άρθρο 104δις <../Ε/Κεφάλαιο_XII/άρθρο_104_2>`.

92.  Όλες  οι  ηλεκτρικά  χειριζόμενες  εγκαταστάσεις  και  τα φωτοσήματα  της  περιοχής  του  σταθμού  πρέπει  να επιθεωρούνται, πριν την ανάληψη της υπηρεσίας του από τον χειριστή/σταθμάρχη  υπηρεσίας, –μέσω  των  ενδείξεων  στον πίνακα τοπικού χειρισμού– ο οποίος και θα βεβαιώνεται περί της κανονικής ή μη λειτουργίας τους.

93.  Πριν  ένας  σταθμός  αποσυρθεί  από  την  υπηρεσία,  σύμφωνα προς  τον  πίνακα  ωρών  υπηρεσίας  του,  ο  χειριστής  του σταθμού,  πλέον  των  οριζομένων  στο  :doc:`Άρθρο 104 <../Ε/Κεφάλαιο_XII/άρθρο_104>`  του  ΓΚΚ. ενεργειών,  τοποθετεί  τους  διακόπτες  χειρισμού  των φωτοσημάτων  των  δύο  κυρίων  διηκουσών [#ref1]_   γραμμών  του σταθμού στη θέση **«ανοικτό»**, ή εφ’ όσον ο σταθμός διαθέτει σχετική  δυνατότητα,  τίθεται  μέσω  του  τοπικού  πίνακα χειρισμού ο σταθμός σε κατάσταση αυτόματης λειτουργίας.

  Εάν ο χειρισμός αυτός αποτύχει, οφείλει να το θεωρήσει ως βλάβη και να το ανακοινώσει στους αποδέκτες της παραγράφου 119.
 

ΑΡΘΡΟ 12 - ΕΙΣΟΔΟΣ‐ ΣΤΑΘΜΕΥΣΗ – ΔΙΕΛΕΥΣΗ ‐ ΑΝΑΧΩΡΗΣΗ ΑΜΑΞΟΣΤΟΙΧΙΑΣ ΑΠΟ ΣΤΑΘΜΟ
-----------------------------------------------------------------------------

94.  Οι  γραμμές  κυκλοφορίας  των  σταθμών  χρησιμοποιούνται σύμφωνα  προς  τα  καθοριζόμενα  σε  σχετικές  εγκυκλίους  ή διαταγές της υπηρεσίας.

95.  Για την είσοδο αμαξοστοιχίας σε ένα σταθμό διπλής γραμμής δεν έχουν ισχύ οι διατάξεις της :ref:`§ 1168 (άρθρο 116 του ΓΚΚ) <1168>`

96.  Ο  χειριστής  επιτρέπει  την  αναχώρηση  αμαξοστοιχίας  από  το σταθμό  του  μόνον  εφ'  όσον  το  φωτόσημα  εξόδου  της γραμμής,  στην  οποία  σταθμεύει  η  αμαξοστοιχία  είναι **«ανοικτό»**.

97.  Η αμαξοστοιχία, η οποία στάθμευσε κανονικά ή εκτάκτως σε ένα  σταθμό (όπου  απαραιτήτως  ο  χειριστής  κλείνει  το  σήμα εξόδου του σταθμού),επιτρέπεται να αναχωρήσει από αυτόν μόνον εφ'  όσον  ο  χειριστής  του  σταθμού επιδώσει  σε αυτήν σήμα  αναχώρησης  (:ref:`σήμα  162 <sima_162>` του  Κ.Σ.),  όπως  ορίζουν  οι  §§ :ref:`1171 <1171>` και  :ref:`1172 <1172>` (Άρθρο  117  του  ΓΚΚ.  Περί  έκτακτης στάθμευσης βλ. και §101 του παρόντος παραρτήματος

98.  Για  τη  διέλευση  αμαξοστοιχίας  χωρίς  στάθμευση ισχύουν  τα οριζόμενα στην :ref:`§1171 <1171>` και :ref:`§1173 <1173>` του Άρθρου 117 του ΓΚΚ

99.  Κενό.

100. Κενό.

101. Η έκτακτη στάθμευση αμαξοστοιχίας σε ένα σταθμό δύναται να  πραγματοποιηθεί  με  τη  θέση  του  φωτοσήματος  εισόδου του  σταθμού  στην  κλειστή  θέση.  Οι  διατάξεις  της  :ref:`§1243 <1243>` (Άρθρο124  ΓΚΚ)  περί  δελτίου  έκτακτης  στάθμευσης  δεν ισχύουν στην προκείμενη περίπτωση.

ΑΡΘΡΟ 13 - ΑΠΟΚΛΕΙΣΜΟΣ ΜΙΑΣ ΓΡΑΜΜΗΣ ΚΑΤΕΥΘΥΝΣΗΣ
-----------------------------------------------

102. Εάν  μία  γραμμή  κατεύθυνσης  (:ref:`§3 <3_annexiiib>`)  αποκλειστεί  από οποιοδήποτε  λόγο  μερικώς  ή  πλήρως  και  για  οσοδήποτε χρονικό  διάστημα,  ο  χειριστής,  εάν  το  σημείο  αποκλεισμού βρίσκεται  στην  περιοχή  του  σταθμού  του  ή  εάν  το  γεγονός τού αναφερθεί, οφείλει να ειδοποιεί μέσω τηλεγραφήματος:

	α)  τους εκατέρωθεν σταθμούς,

	β)  τους  ενδιαφερόμενους  αρχικό  και  τελικό  σταθμούς  της περιοχής  της  διπλής  γραμμής  (:ref:`§8 <8_annexiiib>`)  και  τον  Ρυθμιστή Κινήσεως (εφ' όσον υπάρχει),

	γ)  την Επιθεώρηση Κυκλοφορίας,

	δ)  το Τμήμα Γραμμής,

	ε)  το Τμήμα Σηματοδότησης

	στ)  την Υπηρεσία Διανομής

	ζ)  τις  Κεντρικές  Υπηρεσίες  Κυκλοφορίας,  Γραμμής  και Σηματοδότησης

	η)  στην  περίπτωση  που  ο  αποκλεισμός  προκύπτει  από βλάβη  του  συστήματος  ηλεκτροκίνησης,  στους αποδέκτες περιλαμβάνονται και το αντίστοιχο Τμήμα και Κεντρική Υπηρεσία

103. Στο  τηλεγράφημα  της  §102  αναφέρονται  ποία  από  τις γραμμές  κατεύθυνσης  (:ref:`§3 <3_annexiiib>`)  και  ποια  η  χιλιομετρική  έκταση του  τμήματος  αποκλεισμού  τίθενται  εκτός  υπηρεσίας,  οι λόγοι  για  τους  οποίους  διακόπτεται  η  κυκλοφορία  επί  του τμήματος  αυτού  κυκλοφορία,  όπως  και  κάθε  σχετική πληροφορία, προσδιοριζόμενου και του χρόνου διαρκείας της διακοπής.

104. Σε  περίπτωση,  όπου  η  διακοπή  γραμμής  κατεύθυνσης  είναι προγραμματισμένη  και  επιβάλλεται  για  λόγους  που ανάγονται  στην  αρμοδιότητα  των  Υπηρεσιών  Γραμμής  ή Ηλεκτροκίνησης,  το  τηλεγράφημα  της  §102  κατατίθεται  από το  αρμόδιο  όργανο  των  Υπηρεσιών  αυτών,  οι  οποίες καταρτίζουν  έγκαιρα  το  πρόγραμμα  έργων,  σε  συμφωνία  με την Υπηρεσία Κυκλοφορίας.

105. Βάσει  του  προγράμματος  αυτού,  η  Υπηρεσία  Κυκλοφορίας δίνει  οδηγίες,  οι  οποίες  κοινοποιούνται  στους  αρχικό  και τελικό  σταθμούς  του  τμήματος  διπλής  γραμμής,  τους ενδιαμέσους  σταθμούς,  το  Ρυθμιστή  Κινήσεως  (εφ'  όσον υπάρχει),  την  Επιθεώρηση  Κυκλοφορίας,  το  αρμόδιο  Τμήμα Γραμμής  και  Ηλεκτροκίνησης  (Το  τμήμα  Ηλεκτροκίνησης  εφ’ όσον  οι  εργασίες  αφορούν  εξοπλισμό  Ηλεκτροκίνησης)  και στους αρχικούς σταθμούς των αμαξοστοιχιών.

106. Η  αποκατάσταση  της  κανονικής  κυκλοφορίας  αγγέλλεται μέσω  τηλεγραφήματος  στους  ειδοποιηθέντες  περί  της διακοπής (§105).

.. _art14_annexxiiib:

ΑΡΘΡΟ 14 - ΓΝΩΣΤΟΠΟΙΗΣΗ ΑΠΟΚΛΕΙΣΜΟΥ ΜΙΑΣ ΓΡΑΜΜΗΣ ΣΤΟ ΠΡΟΣΩΠΙΚΟ ΑΜΑΞΟΣΤΟΙΧΙΩΝ
----------------------------------------------------------------------------

107. Όταν  διακόπτεται  η  κυκλοφορία  επί  μιας  γραμμής κατεύθυνσης  ή  επί  τμήματος  αυτής,  η  κυκλοφορία  των αμαξοστοιχιών  γίνεται  επί  της  άλλης  γραμμής  κυκλοφορίας προς  αμφότερες  τις  κατευθύνσεις.  Σε  αυτήν  την  περίπτωση επί μιας και της ιδίας γραμμής, έχουμε **κανονική** και **αντίθετη** κυκλοφορία.

108. Η διακοπή της κυκλοφορίας επί μιας γραμμής κατεύθυνσης ή επί  τμήματός  της  και  η  προσωρινή  κανονική  και  αντίθετη κυκλοφορία  επί  της  άλλης  γραμμής  κατεύθυνσης, κοινοποιείται  στο  προσωπικό  οδήγησης  των  εν  κυκλοφορία αμαξοστοιχιών  μέσω  δελτίου  ειδοποίησης  (υπόδ. 1001),  το οποίο εκδίδεται:

	α)  κατά  το  πρώτο  εικοσιτετράωρο,  από  τους  αμέσως πρώτους  σταθμούς  των  τμημάτων  της  διπλής  γραμμής του  δικτύου,  στους  οποίους  σταθμεύονται υποχρεωτικώς  όλες  οι  προς  το  τμήμα  διακοπής κυκλοφορίας κατευθυνόμενες αμαξοστοιχίες,

	β)  κατά το υπόλοιπο χρονικό διάστημα, από τους αρχικούς σταθμούς των αμαξοστοιχιών (:ref:`§ 6 <6_annexiiib>`).

109. Σε περίπτωση αλλαγής  του μηχανοδηγού, κατά  την πορεία ο πρώτος  μηχανοδηγός  ενημερώνει  τον  αναλαμβάνοντα υπηρεσία.

.. _art15_annexxiiib:

ΑΡΘΡΟ 15 - ΠΡΟΛΗΠΤΙΚΑ ΜΕΤΡΑ ΑΣΦΑΛΕΙΑΣ ΣΕ ΠΕΡΙΠΤΩΣΗ ΑΠΟΚΛΕΙΣΜΟΥ ΜΙΑΣ ΓΡΑΜΜΗΣ ΚΑΤΕΥΘΥΝΣΗΣ
---------------------------------------------------------------------------------------

110. Όποτε  η  διακοπή  της  κυκλοφορίας  είναι  καθολική  επί  μιας γραμμής  κατεύθυνσης,  όλοι  οι  σταθμοί  αυτής  της  γραμμής υποχρεούνται  να  προσκολλούν  επί  του  τοπικού  πίνακα  του σταθμού ή του ερμαρίου χειρισμού σημάτων, στην κατάλληλη θέση,  την  πινακίδα  με  την  ένδειξη  **«Απαγορεύεται  η κυκλοφορία»** (:ref:`§65  του  παρόντος <65_anexiiib>`)  και  να  τοποθετούν,  εντός της περιοχής των σταθμών και στη γραμμή επί της οποίας έχει διακοπεί  η  κυκλοφορία  σε  εμφανή  θέση  και  προς  τις  δύο πλευρές  του  σταθμού,  τα  υπό  του  Κανονισμού  Σημάτων καθοριζόμενα κινητά σήματα (:ref:`σήμα 65 <sima_65>`).

111. Εάν  η  διακοπή  είναι  μερική,  δηλαδή  ο  αποκλεισμός περιορίζεται  σε  ένα  τμήμα  μιας  γραμμής  κατεύθυνσης,  οι εκατέρωθεν  του  επηρεαζόμενου  τμήματος  γραμμής  σταθμοί υποχρεούνται

	α) να προσκολλούν ως άνω (§ 110) και σε θέση ανταποκρινόμενη προς  το σημείο  της διακοπής  την πινακίδα με  την  ένδειξη **«Γραμμή  αποκομμένη»**  και

	β)  να  τοποθετούν εντός της περιοχής των σταθμών, προς την πλευρά διακοπής της γραμμής, τα υπό του Κανονισμού Σημάτων καθοριζόμενα κινητά σήματα (:ref:`σήμα 65 <sima_65>`).

.. _16_annexiii_b:

ΑΡΘΡΟ 16 - ΠΡΟΣΩΡΙΝΗ ΚΥΚΛΟΦΟΡΙΑ ΕΠΙ ΜΙΑΣ ΓΡΑΜΜΗΣ ΠΡΟΣ ΑΜΦΟΤΕΡΕΣ ΤΙΣ ΚΑΤΕΥΘΥΝΣΕΙΣ
--------------------------------------------------------------------------------

112. Στη περίπτωση κατά  την  οποία  ο αποκλεισμός μιας γραμμής κατεύθυνσης  επιβλήθηκε  λόγω  της  κατάστασής  της  ή  της ηλεκτροκίνησης  και  αφορά  το  σύνολο  του  μήκους  της,  η προσωρινή  κυκλοφορία  των  προς  τις  δύο  κατευθύνσεις κινουμένων αμαξοστοιχιών γίνεται επί της άλλης γραμμής και εξασφαλίζεται από τους σταθμών του τμήματος τούτου κατά τις διατάξεις του ΓΚΚ.

  Όλες οι αμαξοστοιχίες, κυκλοφορούν: 

	–  Οι κανονικά κυκλοφορούσες **σηματοτεχνικά** 

	–  Οι  αντιθέτως  κυκλοφορούσες  με  **αίτηση  ελεύθερης γραμμής**. 

  Η πρώτη αμαξοστοιχία που θα κυκλοφορήσει κανονικά μετά την άφιξη αντιθέτως κυκλοφορούσας αμαξοστοιχίας. Την  τάξη  κυκλοφορίας  των  κατ’  αυτόν  τον  τρόπο κυκλοφορουσών  αμαξοστοιχιών  ρυθμίζει  ο  πρωτεύων σταθμός ή ο Ρυθμιστής κινήσεως (εφ’ όσον υπάρχει).

113. Σε περίπτωση κατά την οποία η λόγω κατάστασης γραμμής ή ηλεκτροκίνησης, η  διακοπή  της κυκλοφορίας περιορίζεται σε ένα  ορισμένο  μόνο  σημείο  ή  τμήμα  μιας  γραμμής κατεύθυνσης, η κυκλοφορία των αμαξοστοιχιών επί της άλλης γραμμής  κατ'  αμφότερες  τις  κατευθύνσεις  θα  εξασφαλίζεται από  τους  εκατέρωθεν  του  σημείου  διακοπής  σταθμούς σύμφωνα προς τις διατάξεις του ΓΚΚ, δηλαδή:

	–  με  αίτηση  ελεύθερης  γραμμής  για  τις  αντιθέτως κυκλοφορούσες

	–  σηματοτεχνικά  για  τις  κανονικώς,  όπως  περιγράφεται στην §112. 

  Ως  αρχικός  και  τελικός  σταθμός  των  κατ’  αυτόν  τον  τρόπο δημιουργούμενων τμημάτων κυκλοφορίας, θα θεωρούνται οι ακραίοι σταθμοί κάθε νέου τμήματος κυκλοφορίας.

114. Στην περίπτωση αποκλεισμού μιας γραμμής κατεύθυνσης, τα φωτοσήματα  των  σταθμών  και  ενδιαμέσων  θέσεων αποκλεισμού  που  απευθύνονται  προς  τις  αμαξοστοιχίες  οι οποίες  κυκλοφορούν  αντίθετα  επί  της  άλλης  γραμμής  είναι κλειστά. 

  Για  την  αναχώρηση  από  εν  υπηρεσία  σταθμό  αντιθέτως κυκλοφορούσας αμαξοστοιχίας απαιτείται:

	α)  Η επίδοση Υποδ. 1001 με το κείμενο

	.. admonition:: Κείμενο Υποδ. 1001

    		«Προς  αμαξ…………………  Υπερβείτε  κλειστό  σήμα  εξόδου σταθμού…. (όνομα  σταθμού  επίδοσης)  και  εκτέλεση αντίθετης  κυκλοφορίας  ελεύθερη  μέχρι  σήμα  εισόδου [#ref2]_ σταθμού…. (όνομα επόμενου εν υπηρεσία σταθμού)»

	β)  Επίδοση σήματος αναχώρησης :ref:`αρ. 162 <sima_162>`. 

  Η  είσοδος  των  αντίθετα  κινούμενων  αμαξοστοιχιών  στους σταθμούς  γίνεται  με  εντολή  υπέρβασης  των  σημάτων εισόδου  που  επιδίδει  ο  σταθμάρχης,  με  τα  φωτοσήματα  να παραμένουν κλειστά. Η εντολή αυτή  μπορεί  να  δοθεί και  με την αφή συμπληρωματικού :ref:`σήματος Σφ1 <sima_sf1>`.

115. Τα  φωτοσήματα  των  θέσεων  αυτόματου  αποκλεισμού, επιδίδουν  ενδείξεις  προς  τις  αντίθετα  κινούμενες αμαξοστοιχίες  οι  οποίες  καμία  δεν  έχουν  ισχύ  στην περίπτωση κυκλοφορίας επί μιας γραμμής όπως ορίζεται στην §112.

.. _116_annexiiib:

116. Κενό.

117. Κενό.

.. [#ref1]  Σε ορισμένους σταθμούς είναι δυνατή, μέσω κατάλληλης διαρρύθμισης του συστήματος αλληλεξαρτήσεων, η θέση στην αυτόματη λειτουργία του σταθμού με ορισμό διαδρομών δια παρακαμπτηρίων κλάδων αλλαγών, όταν οι διήκουσες γραμμές δεν διαθέτουν αποβάθρα για την εξυπηρέτηση της επιβατικής υπηρεσίας.

.. [#ref2] Ως σήμα εισόδου λογίζεται είτε φωτόσημα που έχει τοποθετηθεί στην είσοδο του σταθμού και απευθύνεται στην αντιθέτως κινούμενη αμαξοστοιχία είτε :ref:`Σήμα αρ.12 <sima_12>`  