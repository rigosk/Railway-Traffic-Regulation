
Άρθρο 74 - Κίνηση αμαξοστοιχίας με κινητήρια μονάδα, ζευγμένης στην ουρά ή σε ενδιάμεσο σημείο της σύνθεσης.
============================================================================================================

774. Απαγορεύεται κατ' αρχήν η κίνηση των αμαξοστοιχιών χωρίς κινητήρια μονάδα εν ενεργεία επί κεφαλής ή χωρίς θάλαμο οδήγησης επί κεφαλής με τον οποίο γίνεται χειρισμός έλξης και πέδησης της μονάδας που βρίσκεται σε ενδιάμεσο σημείο ή στην ουρά. Αμαξοστοιχίες στις οποίες η κινητήρια μονάδα ή μονάδες υπόκεινται σε χειρισμό έλξης και πέδησης από θάλαμο οδήγησης που βρίσκεται επί κεφαλής, εξομοιώνονται με τις αμαξοστοιχίες του :doc:`Άρθρου 73 <άρθρο_73>`. 

775. Κατ' εξαίρεση, επιτρέπεται η κίνηση μιας αμαξοστοιχίας με κινητήρια μονάδα ζευγμένης στην ουρά ή σε ενδιάμεσο σημείο της σύνθεσης και χωρίς θάλαμο οδήγησης επί κεφαλής στις εξής περιπτώσεις:

	α. προκειμένου περί αμαξοστοιχιών υπηρεσίας (:ref:`παράγραφος 845 <845>`),

	β. προκειμένου περί μεταβιβάσεων επιβατών, οι οποίες ενεργούν στην κύρια γραμμή, από μία αμαξοστοιχία σε άλλη,

	γ. κατά την επιστροφή κάποιας αμαξοστοιχίας σε κάποιον Σταθμό λόγω αβαρίας ή έκτακτου συμβάντος, το οποίο έλαβε χώρα στην κύρια γραμμή,

	δ. σε προσδιορισμένα σημεία του δικτύου για την εξυπηρέτηση συμπλεγμάτων, βιομηχανικών συνδέσεων κτλ ή όπου η διάταξη των σταθμών και γραμμών το επιβάλλει. 

.. _776:

776. Στις περιπτώσεις αυτές τηρούνται τα μέτρα και οι ταχύτητες που προβλέπονται στα εδάφια β και γ της :ref:`παραγράφου 1271 του άρθρου 127 <1271>`. Κατ' εξαίρεση, για τις αμαξοστοιχίες εδαφίου α, η ταχύτητα των 10 χιλιομέτρων/ώρα επιτρέπεται να φθάνει τα 20 χλμ./ώρα εάν αυτές εκτελούν δρομολογιακές διαδρομές (αμαξοστοιχίες με δρομολόγιο). 

777. Όταν μια αμαξοστοιχία κυκλοφορεί χωρίς κινητήρια μονάδα εν ενεργεία επί κεφαλής, στο προπορευόμενο όχημα τοποθετείται, ως πλοηγός, υπάλληλος εφοδιασμένος με σάλπιγγα, ερυθρή σημαία σε καιρό ημέρας και τρίχρωμο χειροφανό κατά τη νύχτα.

778. Ο υπάλληλος αυτός εφιστά την προσοχή επί της γραμμής την οποία διατρέχει η αμαξοστοιχία και δίδει στον Μηχανοδηγό έγκαιρα τα αναγκαία σήματα για την ασφάλεια της πορείας της αμαξοστοιχίας.

779. Εάν η απόσταση μεταξύ κινητήριας μονάδας και του προπορευόμενου οχήματος είναι τέτοια ώστε τα σήματα που δίδονται από το όχημα να μη φθάνουν με σαφήνεια στον Μηχανοδηγό, η μεταβίβαση των σημάτων αυτών εξασφαλίζεται και από άλλους υπαλλήλους, οι οποίοι είναι τοποθετημένοι σε ενδιάμεσα σημεία της σύνθεσης.

780. Οι υπάλληλοι της αμαξοστοιχίας συμμορφώνονται με τα σήματα πέδησης που δίδονται από τον πλοηγό και πριν ακόμα αυτά επαναληφθούν από τον Μηχανοδηγό.
