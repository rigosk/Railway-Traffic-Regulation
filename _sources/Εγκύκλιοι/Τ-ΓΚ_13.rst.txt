.. rst-class:: right
	
	|location_link|

.. |location_link| raw:: html

	<a href="https://ras-el.gr/wp-content/uploads/2020/09/1-det_t-gk_13.pdf" target="_blank"> 🔗 Σύνδεσμος στο έγγραφο</a>



**ΟΡΓΑΝΙΣΜΟΣ ΣΙΔΗΡΟΔΡΟΜΩΝ ΕΛΛΑΔΟΣ**

**ΔΙΕΥΘΥΝΣΗ ΤΕΧΝΙΚΗΣ ΕΚΜΕΤΑΛΛΕΥΣΗΣ**

.. rst-class:: right

	*Αθήνα, 28 Αυγούστου 1984*                                                           

ΕΓΚΥΚΛΙΟΣ ΔΕΤ Τ/ΓΚ αριθ. 13
############################

ΘΕΜΑ: **Ειδοποίηση Σταθμών για την ύπαρξη ανωμαλίας επάνω στη γραμμή ή πλησίον αυτής**

1. Διευκρινίζεται οτι η αναφερόμενη στην :ref:`παράγραφο 1331 γ του άρθρου 133 <1331>` του ΓΚΚ ειδοποίηση των απο τις δύο πλευρές Σταθμών για την ύπαρξη ανωμαλίας επάνω ή γύρω από τη γραμμή (ελαττωματικότητα της γραμμής, καταπτώσεις κλπ.) θα γίνεται εγγράφως:
	
	α. **Από το Μηχανοδηγό**

		α.α - με τηλεγράφημα από το Ραδιοτηλέφωνο, εφόσον η αμαξοστοιχία θα σταθμευθεί αμέσως στην ανοιχτή γραμμή από τον ίδιο ύστερα από προσωπική αντίληψη της ανωμαλίας, διαφορετικά από τον Προϊστάμενο, όπως παρακάτω (βα).

	β. **Από τον Προϊστάμενο της αμαξοστοιχίας**

		β.α. - με τηλεγράφημα από τη φορήτη τηλεφωνική συσκευή της αμαξοστοιχίας, εφόσον αυτή θα σταθμεύσει στην πρώτη συναντώμενη θέση τηλεφώνου γραμμής

		β.β - με επίδοση υποδ. 1001 στον πρώτο "εμπρός" Σταθμό, εφόσον δεν επιβλήθηκε ανάγκη στάθμευσης της αμαξοστοιχίας στο σημείο διαπίστωσης ([#ref1]_)

	Στην περίπτωση αυτή, την έγγραφη με τηλ/μα ειδοποίηση του Σταθμού "πίσω" αναλαμβάνει ο Σταθμός που ειδοποιήθηκε πρώτα με την άφιξη της αμαξοστοιχίας σ`αυτόν.

2. Στην περίπτωση που τη διαπίστωση για την ύπαρξη του κινδύνου επάνω στη γραμμή ή πλησίον αυτής έκαμε ο φύλακας γραμμής και στάθμευσε (σύμφωνα με την παράγραφο 34 του Κανονισμού της Υπηρεσίας των Φυλάκων Γραμμής) για την αιτία αυτή την αμαξοστοιχία στην ανοιχτή γραμμή, αφού βέβαια ενημερωθεί ο Προϊστάμενος από το Φύλακα για τη μορφή της ανωμαλίας κλπ. θα ενεργούνται τα παραπάνω κατά περίπτωση.

3. Στο τηλεγράφημα ή στην έγγραφη ειδοποίηση με υποδ.1001 θα επισημαίνονται τα όρια του επισφαλούς τμήματος της γραμμής με χαρακτηριστικά σημεία (χιλιομετρικοί δείκτες, κτίσματα, σήραγγες, ισόπεδες διαβάσεις, φυσικά χαρακτηριστικά κλπ.) καθώς και κάθε άλλη δυνατή πληροφορία γύρω από την φύση της ανωμαλίας.

4. Σε τμήματα διπλής γραμμής, αν εντοπισθεί κίνδυνος στην άλλη γραμμή κατεύθυνσης απ`εκείνη που κυκλοφορεί αμαξοστοιχία, επιβάλλεται να ενεργούνται από το προσωπικό αυτής τα παραπάνω για την προστασία των αμαξοστοιχιών που κυκλοφορούν στην άλλη γραμμή κατεύθυνσης.

5. Οι σταθμάρχες των από τις δύο πλευρές Σταθμών θα συμμορφώνονται με τις διατάξεις της :ref:`παραγράφου 1330 <1330>` του ιδίου άρθρου

Ο Διοικητής

ΑΝΔΡ. ΛΑΜΠΡΙΝΟΠΟΥΛΟΣ


.. [#ref1] Στην υπόψη περίπτωση, αν την αίσθηση της αντικανονικής κίνησης της αμαξοστοιχίας την δεχτεί ο Μηχανοδηγός, την ειδοποίηση του Σταθμού "Εμπρός" την κάνει ο Μηχανοδηγός, καταθέτοντας για το σκοπό αυτό σχετικό τηλεγράφημα, πέρα από την ενδεχόμενη αναγκαία προειδοποίηση που θα κάνει από το Ρ.Τ., όταν βρίσκεται στην πορεία προς τον υπόψη Σταθμό.