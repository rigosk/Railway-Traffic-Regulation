
Άρθρο 89 - Διαταγή κυκλοφορίας επιπλέον αμαξοστοιχιών από τις αναφερόμενες στο πρόγραμμα
========================================================================================

891. Η Κεντρική Υπηρεσία Κυκλοφορίας ή και ορισμένοι Σταθμοί, οι οποίοι είναι ειδικώς προς αυτό εξουσιοδοτημένοι, διατάσσουν, όταν παραστεί ανάγκη, την κυκλοφορία επιπλέον αμαξοστοιχιών από τις αναφερόμενες στο πρόγραμμα της εκάστοτε ημέρας. 

892. Η διαταγή περί κυκλοφορίας αμαξοστοιχίας δίδεται στον αρχικό Σταθμό της, ο οποίος την αναγγέλλει με τηλεγραφική εγκύκλιο η οποία απευθύνεται: 

	α. σε όλους τους Σταθμούς από τους οποίους θα διέλθει η αμαξοστοιχία που τίθεται σε κυκλοφορία και στον τελικό Σταθμό του Τμήματος κυκλοφορίας στο οποίο ανήκει ο τελικός Σταθμός της αμαξοστοιχίας. 

	β. στα τμήματα Κυκλοφορίας και Γραμμής στα οποία θα κυκλοφορήσει η αμαξοστοιχία. 

	γ. στα τμήματα Έλξης τα οποία θα εξασφαλίσουν τη ρυμούλκησή της. 

893. Η ανωτέρω εγκύκλιος έχει συνταχθεί ως ακολούθως: 

	α. Προκειμένου περί προαιρετικής ή ειδικής αμαξοστοιχίας: 

	.. admonition:: Κείμενο Εγκυκλίου

		Σήμερα …………………………(ημερομηνία) θα κυκλοφορήσει επιπλέον από τις αγγελθείσες και η αμαξ. ………………………………(τίτλος της αμαξοστοιχίας). 

	β. Προκειμένου περί αμαξοστοιχίας ελεύθερης ειδικής: 

	.. admonition:: Κείμενο Εγκυκλίου

		Σήμερα ……………………… (ημερομηνία) θα κυκλοφορήσει επιπλέον από τις αγγελθείσες και η αμαξ …………………………(τίτλος της αμαξοστοιχίας) η οποία αναχώρησε από ………………………… ώρα ………………………. 

.. _894:

894. Με αυτή την εγκύκλιο δίδονται στην περίπτωση αυτή και τυχόν ενδείξεις οι οποίες αφορούν την πορεία την οποία θα πρέπει να ακολουθήσει η αμαξοστοιχία όσον αφορά τις ταχύτητες και τις σταθμεύσεις (:ref:`παράγραφος 820 <820>`). 

895. Η εγκύκλιος της παραγράφου 893 μεταβιβάζεται από τον αρχικό Σταθμό της αμαξοστοιχίας στους Σταθμούς που ανήκουν στο ίδιο τμήμα κυκλοφορίας. 

896. Ο αρχικός Σταθμός καθενός από τα επόμενα Τμήματα στα οποία θα κυκλοφορήσει η αμαξοστοιχία, έστω και κάποια επιμέρους αυτών, μεταβιβάζει την ως άνω εγκύκλιο σε όλους τους Σταθμούς του Τμήματος του μέχρι και τον αρχικό Σταθμό του επόμενου Τμήματος. 

897. Οι Στάσεις κοινοποιούνται μέσω τηλεφώνου ή, ελλείψει αυτού, μέσω σημειώματος του πλησιέστερου Σταθμού, το οποίο αποστέλλεται με την πρώτη αμαξοστοιχία η οποία διέρχεται, πριν από αυτή που έχει τεθεί σε κυκλοφορία, από τη Στάση. 

898. Με ξεχωριστή τηλεγραφική ειδοποίηση του αρχικού σταθμού της αμαξοστοιχίας ορίζεται: 

	α. (διαγράφηκε). 

	β. στα τμήματα έλξης τα οποία θα εξασφαλίσουν τη ρυμούλκηση αυτή, το βάρος της αμαξοστοιχίας κατά μήκος της διαδρομής αυτής.

