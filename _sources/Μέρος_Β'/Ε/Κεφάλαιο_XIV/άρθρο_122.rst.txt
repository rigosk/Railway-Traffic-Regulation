
Άρθρο 122 - Ανωμαλίες σημάτων
=============================

1220. Ορισμός ανωμαλίας σήματος. Έλεγχος. 

	α.- Οι ανωμαλίες σημάτων εκδηλώνονται κυρίως με τις εξής περιπτώσεις: 

		- **Αδυναμία κλεισίματος**: περίπτωση σήματος μη ανταποκρινόμενου στον χειρισμό κλεισίματος είτε διότι τούτο παραμένει ανοικτό, είτε διότι λαμβάνει αμφίβολη θέση. 

		- **Αδυναμία ανοίγματος**: περίπτωση σήματος μη ανταποκρινόμενου στον χειρισμό ανοίγματος, είτε διότι τούτο παραμένει κλειστό, είτε διότι λαμβάνει αμφίβολη θέση. 

		- **Σβέση σήματος**, είτε σε κλειστή, είτε σε ανοικτή θέση. 

	β.- Με τις κατωτέρω διατάξεις καθορίζονται τα ληπτέα εκάστοτε μέτρα. Υπενθυμίζεται η κατά το άρθρο 10 του παρόντος κανονισμού υποχρέωση συντήρησης μικρής κλίμακας των εγκαταστάσεων σημάτων, καθώς επίσης και οι διατάξεις της παρ. 45 του Κανονισμού Σημάτων. 

1221.- **Αδυναμία κλεισίματος σημάτων. Μέτρα άμεσης ανάγκης**.

	1.- Όταν ο σημαφόρος ή το πρόσημά του δεν δύνανται να τεθούν σε κλειστή ένδειξη, ο Σταθμάρχης θα πρέπει να λάβει κατά προτεραιότητα μέτρα εξασφάλισης άμεσης ανάγκης. 

	Για παράδειγμα, θα πρέπει: 

	- Εάν το σήμα έπρεπε να είναι κλειστό, για να προστατεύσει την εκτέλεση μιας κίνησης, να την αναβάλει, μέχρις ότου καταστεί εφικτή η εκπλήρωση των όρων ασφαλείας. 

	- Σε περίπτωση αδυναμίας κλεισίματος σημάτων κάλυψης όπισθεν μιας εισελθούσας αμαξοστοιχίας να αναβάλει την αγγελία άφιξής της μέχρι την αναχώρησή της ή μέχρις ότου ληφθούν τα κατάλληλα μέτρα για να εισαχθεί η τυχόν ακολουθούσα αμαξοστοιχία σε άλλη γραμμή κτλ. Μετά τη λήψη των μέτρων άμεσης ανάγκης ενεργεί τα κατωτέρω. 

1222.- **Αδυναμία κλεισίματος προσήματος**

	α.- Σε περίπτωση αδυναμίας του χειριζόμενου να θέσει το πρόσημα σε θέση κλειστή (παραγράφου 1221), ο Σταθμάρχης ενεργεί ως εξής: 

		- ειδοποιεί τηλεγραφικά τον προηγούμενο εν ενεργεία σταθμό, για να επιδώσει δελτίο ειδοποίησης 1001 στους Μηχανοδηγούς όλων των αμαξοστοιχιών, αρχής γενομένης από συγκεκριμένη αμαξοστοιχία και μέχρι νεότερης ειδοποίησης, με το οποίο **οι Μηχανοδηγοί θα θεωρούν το πρόσημα κλειστό**. 

	β.- Κατά την προσέγγιση στο σταθμό, ο Μηχανοδηγός τηρεί τις προβλεπόμενες διατάξεις της παραγράφου 1210. Ο Σταθμάρχης υποδέχεται την αμαξοστοιχία κατά τα προβλεπόμενα στην :ref:`παράγραφο 1150 <1150>`. 

1223.- **Αδυναμία κλεισίματος σήματος κάλυψης.** 

	α. Εάν ο σημαφόρος([#ref1]_) δεν μπορεί να τεθεί σε κλειστή θέση (παράγραφος 1221) με ή χωρίς ανωμαλία κλεισίματος του προσήματος, ο Σταθμάρχης ειδοποιεί τηλεγραφικά τον προηγούμενο εν ενεργεία σταθμό κατά τα ανωτέρω στην παράγραφο 1222 αναλόγως, καθορίζοντας στο τηλεγράφημα ότι το δελτίο ειδοποίησης επιβάλλει στον Μηχανοδηγό: 

		- να σταθμεύσει την αμαξοστοιχία πριν τον σημαφόρο και 

		- να συμμορφωθεί με τις εντολές του σταθμού (ραδιοτηλέφωνο, τηλέφωνο, σήμα χειρός). 

	β. Η εντολή προχωρήσεως μεταδίδεται μέσω ραδιοτηλεφώνου ή τηλεφώνου (αν υπάρχει στον σημαφόρο) ή υπαλλήλου του σταθμού ο οποίος θα σηματοδοτήσει προς τον Μηχανοδηγό μέσω του :ref:`σήματος 141 <sima_141>`. Εάν υφίσταται οποιοδήποτε εμπόδιο, το οποίο απαγορεύει την είσοδο στο σταθμό, ο Σταθμάρχης ή, κατ' εντολή του Σταθμάρχη, έτερος υπάλληλος του διαχειριστή υποδομής που λαμβάνει σχετική διαταγή, επιδεικνύει σήμα στάθμευσης χειρός στην αρμόζουσα θέση. 

	γ.- Στην περίπτωση αδυναμίας κλεισίματος σημαφόρου, εξαιτίας της οποίας παραμένει αυτός ανοικτός, η ένδειξη στάθμευσης, :ref:`σήμα 11ζ <sima_11z>`, :ref:`11η, 11θ <sima_11h>` οπίσθιας όψης ανοικτού σημαφόρου δεν ισχύει. Για αυτό, ο Σταθμάρχης ειδοποιεί προφορικά το προσωπικό της αμαξοστοιχίας.

	δ. Αν ένα φωτόσημα εισόδου σταθμού μονής γραμμής εξοπλισμένης με Ε.Η.Σ.Α. παραμένει «ανοικτό» μετά τη διέλευση αμαξοστοιχίας και αποτύχει και ο χειρισμός «κλεισίματός» του από τον Σταθμάρχη ή από τον Κεντρικό Χειριστή παραμένουν δεσμευμένα στην «κλειστή» θέση τα αντίστοιχα φωτοσήματα εξόδου, τόσο του σταθμού, στον οποίο παρουσιάστηκε η ανωμαλία, όσο και του προηγούμενου (κατά τη φορά κίνησης της αμαξοστοιχίας) σταθμού. Η Ε.Η.Σ.Α. δεν μπορεί πια να χρησιμοποιηθεί για τον αποκλεισμό της γραμμής μεταξύ των δυο αυτών σταθμών, πριν αποκατασταθεί η ανωμαλία από τον αρμόδιο συντηρητή. Η κυκλοφορία αμαξοστοιχιών στο συγκεκριμένο Τμήμα Αποκλεισμού (Τ.Α.) θα συνεχιστεί με εφαρμογή των διατάξεων των άρθρων :doc:`95 <../../Δ/Κεφάλαιο_XI/άρθρο_95>` και :doc:`98 <../../Δ/Κεφάλαιο_XI/άρθρο_98>` (εκτός παραγράφων 957, 987), σε συνδυασμό και με την :ref:`παράγραφο 1218  σημείο γ <1218_g>` του άρθρου 121. Στο δελτίο ειδοποίησης (υπόδειγμα 1001), με το οποίο θα χορηγείται η εντολή παραβίασης κλειστού φωτοσήματος εξόδου σε αμαξοστοιχίες που αναχωρούν από τον προηγούμενο σταθμό, θα προστίθεται εντολή στάθμευσης προ του φωτοσήματος εισόδου, που παρουσίασε την ανωμαλία, ανεξάρτητα με την ένδειξή του. Αν ο σταθμός, στον οποίο εμφανίστηκε η ανωμαλία, είναι αρχικός του εξοπλισμένου με Ε.Η.Σ.Α. τμήματος, την ανωτέρω εντολή στάθμευσης θα χορηγεί ο προηγούμενος σταθμός, σύμφωνα με τις διατάξεις του εδαφίου α. 

	ε. Αν ένα φωτόσημα εξόδου σταθμού μονής γραμμής εξοπλισμένης με Ε.Η.Σ.Α. παραμένει «ανοικτό» μετά τη διέλευση αμαξοστοιχίας και αποτύχει και ο χειρισμός «κλεισίματος» του από τον Σταθμάρχη ή από τον Κ.Χ., παραμένουν δεσμευμένα στην «κλειστή» θέση το προηγούμενο φωτόσημα εισόδου, τα λοιπά φωτοσήματα εξόδου του σταθμού, που απευθύνονται στην ίδια φορά κυκλοφορίας και τέλος τα φωτοσήματα εξόδου του επομένου σταθμού, που απευθύνονται στην αντίθετη φορά κυκλοφορίας. Η Ε.Η.Σ.Α. δεν μπορεί να χρησιμοποιηθεί για τον αποκλεισμό της γραμμής μεταξύ των δύο σταθμών, πριν αποκατασταθεί η ανωμαλία από τον αρμόδιο συντηρητή. Η κυκλοφορία αμαξοστοιχιών στο υπόψη Τμήμα Αποκλεισμού (Τ.Α.) θα συνεχισθεί με εφαρμογή των διατάξεων των άρθρων :doc:`95 <../../Δ/Κεφάλαιο_XI/άρθρο_95>` και :doc:`98 <../../Δ/Κεφάλαιο_XI/άρθρο_98>` (εκτός παραγράφων 957, 987), σε συνδυασμό και με την :ref:`παράγραφο 1218  σημείο γ <1218_g>` του άρθρου 121. 

	Η γραμμή της οποίας το φωτόσημα εξόδου παραμένει αντικανονικά «ανοικτό» δεν πρέπει να χρησιμοποιηθεί για κυκλοφορία της ίδιας φοράς, διαφορετικά πρέπει να ειδοποιούνται οι αμαξοστοιχίες, που θα τη χρησιμοποιήσουν, έτσι ώστε να σταθμεύουν στο φωτόσημα εξόδου, ανεξάρτητα από την ένδειξή του. 

1224. **Αδυναμία ένδειξης παρεκκλίνουσας γραμμής** (:ref:`σήμα 11ε <sima_11_E>`). 

  Εάν ο σημαφόρος λόγω βλάβης δεν παρέχει την ένδειξη δύο βραχιόνων, την σημαίνουσα βραδυπορία για την είσοδο σε παρεκκλίνουσα γραμμή, ο Σταθμάρχης ενεργεί κατά τα οριζόμενα στην :ref:`παράγραφο 1165 <1165>`. 

1225. **Αδυναμία ανοίγματος προσήματος**. 

  Εάν το πρόσημα παραμένει κλειστό, ο Σταθμάρχης εφαρμόζει τις διατάξεις της :ref:`παράγραφο 1150 <1150>`. 

.. _1226:


1226. Αδυναμία ανοίγματος σημαφόρου. Μετά την υποχρεωτική στάθμευση της αμαξοστοιχίας προ του κλειστού σημαφόρου, εάν δεν υπάρχει εμπόδιο για την εισαγωγή της στο σταθμό, θα πρέπει να δοθεί από τον Σταθμάρχη στον Μηχανοδηγό έγγραφη εντολή να υπερβεί τον κλειστό σημαφόρο.

  Η εντολή αυτή καταχωρίζεται στο βιβλίο τηλεγραφημάτων και δίδεται στον Μηχανοδηγό από τον Σταθμάρχη μέσω ραδιοτηλεφώνου ή τηλεφώνου (αν υπάρχει στον σημαφόρο) ταυτόχρονα με την επίδοση και του αριθμού καταχώρισης του βιβλίου τηλεγραφημάτων του σταθμού ή μέσω απεσταλμένου υπαλλήλου του σταθμού, ο οποίος θα επιδώσει στον Μηχανοδηγό έγγραφο δελτίο ειδοποίησης (υπόδειγμα 1001). 

1227. **Σβέση σημάτων κατά τη νύχτα**. 

  Εφαρμόζονται οι διατάξεις της :ref:`παραγράφου 53 <ks_53>` Κανονισμού Σημάτων, δηλαδή ισχύουν οι ενδείξεις ημέρας. 

1228. **Ειδοποίηση περί ανωμαλιών των σημάτων και αποκατάστασής τους**. 

	α. Οι ανωμαλίες οι οποίες παρατηρούνται- στα μόνιμα σήματα κάλυψης και τα σήματα αλλαγών - αναφέρονται από τον Μηχανοδηγό (ή το λοιπό προσωπικό αμαξοστοιχιών) στον ενδιαφερόμενο σταθμό από τον οποίο εξαρτώνται τα σήματα, εφόσον ο σταθμός είναι εν υπηρεσία, διαφορετικά στον πρώτο εν ενεργεία σταθμό, στον οποίο σταθμεύει εξαιτίας αυτού η αμαξοστοιχία, εφόσον δεν σταθμεύει κανονικά. Η αναφορά αυτή θα πρέπει να καταχωρίζεται κατάλληλα σε έντυπο που διαθέτει η αμαξοστοιχία («Φύλλο Πορείας» ή αντίστοιχο). 

	β.- Ο Σταθμάρχης ο οποίος ειδοποιήθηκε ή διαπίστωσε ανωμαλία σήματος σε περιοχή του σταθμού του ή ο Σταθμάρχης έτερου σταθμού εν ενεργεία ο οποίος ειδοποιήθηκε περί ανωμαλίας σημάτων σε έτερο σταθμό ο οποίος αργεί, ειδοποιεί τηλεγραφικά τον αρμόδιο υπάλληλο για τη συντήρηση, προσδιορίζοντας την ανωμαλία και τα στοιχεία αναγνώρισης για να προβεί σε αποκατάσταση της κανονικής λειτουργίας. 

	γ.- Το τηλεγράφημα τούτο αν δίδεται από άλλον σταθμό, κοινοποιείται στον ενδιαφερόμενο σταθμό στην περιοχή του οποίου εντοπίζεται η ανωμαλία, (κατά την ανάληψη υπηρεσίας), στο Τμήμα στο οποίο υπάγεται ο υπάλληλος συντήρησης και στον Ρυθμιστή σχετικά με τις γραμμές υπό ρύθμιση (ή την Κεντρική Υπηρεσία, καθώς επίσης και στον πρωτεύοντα σταθμό του τμήματος κυκλοφορίας για τις υπόλοιπες γραμμές). 

	δ.- H αποκατάσταση της κανονικής λειτουργίας των σημάτων γνωστοποιείται από τον ενδιαφερόμενο σταθμό στον Ρυθμιστή ή την Κεντρική Υπηρεσία.
 
1229. **Αργία σταθμού με σήματα που παρουσιάζουν ανωμαλία**. 

	α.- Εάν ο σταθμός είναι εξοπλισμένος και χρησιμοποιεί κανονικά κατά την αργία του το :ref:`σήμα 25 <sima_25>` (προ του Κτηρίου Επιβατών (Κ.Ε), με ανοικτούς εκατέρωθεν σημαφόρους): 

		- εφόσον υπάρχει ανωμαλία στο άνοιγμα των σημάτων, ο σταθμός αποσύρεται σε αργία αφού ανοίξει το :ref:`σήμα 24 <sima_25>` σε καθέναν σημαφόρο, ο οποίος παραμένει κλειστός. 

	β.- Εάν ο σταθμός δεν είναι εξοπλισμένος με το :ref:`σήμα 25 <sima_25>` και αντιμετωπίζει ανωμαλία στο κλείσιμο του ενός ή αμφότερων των σημαφόρων:

		- ανοίγει το :ref:`σήμα 24 <sima_25>` σε καθέναν σημαφόρο (όπως θα έπραττε κανονικά) και ειδοποιεί τηλεγραφικά τους εκατέρωθεν εν ενεργεία σταθμούς Α και Β για να επιδώσουν σε καθεμία αμαξοστοιχία, η οποία κατευθύνεται προς τον σταθμό, το υπόδειγμα 1001 με το κάτωθι περιεχόμενο: 

		.. admonition:: Κείμενο Τηλεγραφήματος

			«Σταθμός (Ε) αργεί με σήματα 24. Θεωρήστε τον σημαφόρο (Α ή Β ή Α και Β) κλειστό και διέλθετε κανονικά από τον σταθμό Ε».

.. [#ref1] Ανάλογα ισχύουν και για μηχανικά δισκοσήματα