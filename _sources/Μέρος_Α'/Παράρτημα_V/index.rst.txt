ΠΑΡΑΡΤΗΜΑ V - Αυτόματα Συστήματα Ισοπέδων Διαβάσεων(ΑΣΙΔ)
###########################################################

ΕΓΚΑΤΑΣΤΑΣΕΙΣ ΑΣΦΑΛΕΙΑΣ ΑΣΙΔ

Περιγραφή της λειτουργίας και οδηγίες για το χειρισμό των συστημάτων της αυτόματης ηχοφωτεινής σημάνσεως για την εξασφάλιση των Ι.Δ. (κατά σύντμηση ΑΣΙΔ = Αυτόματα Συστήματα ΙΔ με ή χωρίς μηχανισμούς ημιδρυφάκτων).

Α ́ ΓΕΝΙΚΗ ΠΕΡΙΓΡΑΦΗ ΕΓΚΑΤΑΣΤΑΣΕΩΣ ΣΗΜ ΑΤΑ ΠΡΟΣ ΤΗΝ ΟΔΟ ΚΑΙ ΠΡΟΣ ΤΗ ΓΡΑΜΜΗ 
**************************************************************************

1.Γενικές αρχές λειτουργίας. Ορισμοί
======================================

  **α.** Με τα ΑΣΙΔ που έχουν εγκατασταθεί στις Ισόπεδες Διαβάσεις (ΙΔ) του δικτύου επιτυγχάνεται η αυτόματη, χωρίς την επέμβαση φύλακα εξασφάλιση των Ι.Δ. με την **εκπομπή** ηχοφωτεινών σημάτων προς τα οδικά οχήματα, ένδειξη ότι πλησιάζει να διέλθει από την Ι.Δ. αμαξοστοιχία και **αποκλεισμό** της οδού με ημιδρύφακτα, εάν το ΑΣΙΔ είναι εφοδιασμένο με μηχανισμούς ημιδρυφάκτων. 

  **β.** Η εκπομπή των σημάτων αρχίζει αμέσως και αυτόμα τα με την επενέργεια της αμαξοστοιχίας σε τροχοεπαφή η οποία ονομάζεται **«τροχοεπαφή καταλήψεως»** που είναι τοποθετημένη σε κατάλληλη απόσταση πριν από την Ι.Δ. και παύει κανονικά αμέσως μετά τη διέλευση της αμαξοστοιχίας από τη διάβαση με την επενέργεια σε άλλη τροχοεπαφή η οποία ονομάζεται **«τροχοεπαφή απελευθερώσεως»** που είναι τοποθετημένη κοντά στην Ι.Δ. Το κατέβασμα των ημιδρυφάκτων αρχίζει μετά 5" από την επενέργεια της αμαξοστοιχίας στην τροχοεπαφή καταλήψεως και το ανέβασμα, μετά τη διέλευση της αμαξοστοιχίας από την τροχοεπαφή απελευθερώσεως. Η λειτουργία του συστήματος με τις παραπάνω σ υνθήκες ονομάζεται **«λειτουργία σε κατάσταση αυτοματισμού»**. 

  **γ.** Κατά το διάστημα της εκπομπής των ηχοφωτεινών σημάτων προειδοποιήσεως και κλεισίματος της οδού, σε περίπτωση που το ΑΣΙΔ είναι εφοδιασμένο με μηχανισμούς ημιδρυφάκτων, λέμε ότι η Ι.Δ. είναι **«κλειστή»** όταν δε αυτά σταματήσουν να εκπέμπουν και τα ημιδρύφακτα είναι στην κατακόρυφη θέση λέμε ότι η Ι.Δ. είναι **«ελεύθερη»**. 

  **δ.** Οι αποστάσεις τοποθετήσεως της τροχοεπαφής καταλήψεως ρυθμίζονται ανάλογα με την ταχύτητα που επιτρέπεται στο υπόψη τμήμα σε τρόπο ώστε η εκπομπή των ηχοφωτεινών σημάτων να αρχίζει για την ταχύτερη στο τμήμα αυτό αμαξοστοιχία σε χρόνο όχι μικρότερο των 28" προ της διελεύσεως της από την Ι.Δ. (**«χρόνος προειδοποιήσεως»**).

  **ε.** Σε ορισμένους τύπους Α ΣΙΔ (βλέπε πιο κάτω §2) έχει προβλεφθεί χρονικό διάστημα 3 1⁄2 λεπτών και όταν περάσει το χρονικό αυτό διάστημα η εκπομπή των ηχοφωτεινών σταματάει  **αυτόματα**, έστω και αν η αμαξοστοιχία δεν πέρασε ακόμη πάνω από την τροχοεπαφή απελευθερώσεως. Το χρονικό αυτό διάστημα καλείται «**χρόνος** 3 1⁄2 λεπτών». 

  **στ.** Επίσης σε ορισμένους τύπους συστημάτων υπάρχει εκτός της πρώτης, σε κανονική απόσταση προειδσποιήσεως τοποθετημένης τροχοεπαφής καταλήψεως, και άλλη τέτοια μετά την πρώτη προς την κατεύθυνση της Ι.Δ. 

2. Κατηγορίες συστημάτων που έχουν εγκατασταθεί.
=================================================

  **α.** Τα ΑΣΙΔ που έχουν εγκατασταθεί σε όλο το δίκτυο διακρίνονται σε δύο γενικές κατηγορίες:

	\I. **Εκείνα που έχουν εγκατασταθεί στην ανοικτή γραμμή**.

		Σε αυτά δεν έχει προβλεφθεί, διότι δεν χρειάζεται, ο χρόνος αποδεσμεύσεως [#ref1]_ της § 1ε. 

	\II.  **Εκείνα που έχουν εγκατασταθεί κοντά στους σταθμούς** και εξασφαλίζουν τις ισόπεδες διαβάσεις:

		– που βρίσκονται στην περιοχή του σταθμού και περιλαμβάνονται μεταξύ των κυρίων σημάτων καλύψεως (σημαφόρων ή δισκοσημάτων) προκειμένου για την κανονική γραμμή ή την μετρική γραμμή Βόλου-Καλαμπάκας. [#ref2]_

		– εντός της περιοχής του σταθμού που ορίζεται από τις πινακίδες ΟΕ (σήμα 43 ΚΣ) για τη γραμμή Πελοποννήσου.

		– εκτός μεν των πιο πάνω περιοχών αλλά σε θέση τέτοια που επηρεάζεται από τις εργασίες που εκτελούνται στο σταθμό.

  **β.** Τα συστήματα της κατηγορίας II παρουσιάσθηκε η ανάγκη να εξοπλισθούν με ειδικό πίνακα χειρισμού [#ref3]_ που να επιτρέπει τις παρακάτω παρεμβάσεις στον αυτοματισμό τους:

	– τη θέση σε αδράνεια της τροχοεπαφής καταλήψεως κάθε φορά που η κίνηση της αμαξοστοιχίας πάνω από αυτή δεν πρόκειται να προεκταθεί μέχρι την Ι.Δ. και αυτό για να αποφεύγεται ο αποκλεισμός της και η άσκοπη παρεμπόδιση της οδικής κυκλοφορίας.

	– την επαναφορά της τροχοεπαφής καταλήψεως στη κανονική κατάσταση (αυτοματισμού) ώστε να μπορεί να δεχθεί εντολή καταλήψεως της Ι.Δ. μετά από επενέργεια μιας οποιασδήποτε αμαξοστοιχίας.

	– την ακύρωση αποκλεισμού της Ι.Δ. που έχει πρόωρα προκληθεί ενώ η αμαξοστοιχία σταθμεύει στο σταθμό για ανάγκες, επιβατικής ή εμπορικής κινήσεως, (και αυτό για αποφυγή και πάλι παρεμπόδισης της οδικής κυκλοφορίας).

	– τον αποκλεισμό της Ι.Δ. όταν κάποια αμαξοστοιχία που τελικά ανεχώρησε από το σταθμό πρόκειται να διέλθει τη διάβαση η οποία απελευθερώνεται αμέσως μετά τη δίοδο της αμαξοστοιχίας με επενέργεια στην τροχοεπαφή απελευθερώσεως όπως αναφέρεται στην § 16.

	– τον αποκλεισμό της Ι.Δ. για οσονδήποτε χρόνο χρειασθεί η αμαξοστοιχία που κάνει ελιγμούς να καταλαμβάνει την Ι.Δ. (δεν ισχύουν εδώ οι συνθήκες διελεύσεως της §16 με την τροχοεπαφή απελευθερώσεως, καθώς επίσης και ο χρόνος των 3 1⁄2 λεπτών της § 1ε).

	– την αποδέσμευση της Ι.Δ μετά το τέλος των ελιγμών.

  **γ.** Ανάλογα με τη θέση της Ι.Δ. σε σχέση με την περιοχή του υπόψη σταθμού (εντός ή εκτός αυτής), την θέση της πρώτης τροχοεπαφής καταλήψεως ως προς την περιοχή και τις ακραίες αλλαγές του σταθμού και τέλος, της υπάρξεως μιας μόνο ή δύο τέτοιων τροχοεπαφών (βλέπε § 1στ). Τα συστήματα κατηγορίας II διακρίνονται στους παρακάτω βασικούς τύπους 101 (και 101Α), Η101 (και Η101Α), 102 (και 102Α), Η102 (και Η102Α), 103 (και 103Α), Η103 (και Η103Α), 104 (και 104Α), Η104 (και Η104Α), 105 (και 105Α), Η105 (και Η105Α), 106 (και 106Α), Η106 (και Η106Α). 

  **δ.** Ανάλογα με τις τοπικές συνθήκες σε ορισμένες διαβάσεις σταθμών εγκαταστάθηκαν «σύνθετα συστήματα» που αποτελούν συνδυασμό των βασικών τύπων.

  **ε.** Στους βασικούς τύπους που προαναφέρθηκαν έχει προβλεφθεί χρόνος 3 1⁄2 λ. εκτός από τους τύπους 101 και 101 A, H101 και Η101Α.

  **στ.** Τ α διακριτικά χαρακτηριστικά καθενός από τους βασικούς τύπους εμφανίζονται στον πίνακα της επόμενης σελίδας.

  **ζ.** Στους τύπους 101, Η101, 102Α, Η102Α, 103Α, Η10 3Α, 105Α και Η105Α υπάρχει μια επί πλέον «τροχοεπαφή ασφαλείας» η οποία δεν υπάρχει στους άλλους τύπους.
 
	*ΣΗΜ: Το γράμμα «Η» σημαίνει ότι το ΑΣΙΔ είναι εφοδιασμένο με μηχανισμό ημιδρυφάκτων.*

.. figure:: ../images/602.png
      	   :scale: 70 %
      	   :class: center

\* *Σε όλους τους τύπους 101, 101Α, Η101, Η101Α, 102, 102Α, Η102, Η102Α, 103, 103Α, Η103, Η103Α, 104, 104Α, Η104, Η104Α, 105, 105Α, Η105, Η105Α, 106, 106Α, Η106, Η106Α υπάρχει μια τροχοεπαφή καταλήψεως σε απόσταση περίπου 800μ. προ της Ι.Δ. για κατεύθυνση αμαξοστοιχίας που κινείται από την πλευρά της Ι.Δ. προς το σταθμό.*

Σκαριφήματα στα οποία φαίνεται η διάταξη των διαφόρων εγκαταστάσεων των βασικών τύπων της
κατηγορίας II παρουσιάζονται στο :doc:`Παράρτημα 2 <Παράρτημα_2>`.

3. Σήματα προς την οδό.
========================

Αυτά είναι τοποθετημένα επάνω σε μεταλλικό ιστό και εγκατεστημένα κοντά στην Ι.Δ. προ της γραμμής στο δεξιό της οδού για την κατεύθυνση προς την Ι.Δ. και είναι τα παρακάτω: 

	α. Σταυρός Αγίου Ανδρέα απλός για τις μονές σιδηροδρομικές γραμμές και διπλός για τις διπλές γραμμές. 

	β. Δύο ερυθρά φώτα που κανονικά είναι σβηστά κατά τη διάρκεια του αποκλεισμού της Ι.Δ. εκπέμπουν εναλλάξ αναλάμπον φως. 

	γ. Κουδούνι με διακοπτόμενο χαρακτηριστικό ήχο. 

	δ. Στις Ι.Δ. διπλής γραμμής τοποθετήθηκαν επάνω στους ιστούς των φωτοσημάτων προειδοποιητικές πινακίδες με την ένδειξη: 

		«ΠΡΟΣΟΧΗ: Πιθανόν να περάσει και άλλη αμαξοστοιχία εφ' όσον διαρκεί το ερυθρό φως».

	ε. Μηχανισμοί ημιδρυφάκτων (σε περίπτωση που το ΑΣΙΔ είναι εφοδιασμένο με μηχανισμούς ημιδρυφάκτων) μαζί με κεραίες στις οποίες υπάρχει στην άκρη ένας φανός διπλής όψης και στο μέσον ένας φανός με όψη προς την οδό.

4. Σήματα προς τη γραμμή.
==========================

	α. Λευκό φως που αναβοσβήνει και απευθύνεται προς το Μηχανοδηγό όταν πλησιάζει τη διάβαση και είναι τοποθετημένο σε ιστό δεξιά από κάθε πλευρά της σιδηροδρομικής γραμμής και σε απόσταση 20 τουλάχιστον μέτρων από την Ι.Δ. Επίσης σε κάθε ιστό έχει τοποθετηθεί από μια πινακίδα ορθογωνίου σχήματος (τύπου Α) η οποία φέρει εναλλάξ λευκές και μαύρες λωρίδες λοξά διατεταγμένες με αντανακλαστική επίστρωση. 

	β. Δύο προειδοποιητικές πινακίδες προς το Μηχανοδηγό τοποθετημένες σε απόσταση 550- 950 μέτρων ανάλογα με την ανώτατη επιτρεπόμενη ταχύτητα των αμαξοστοιχιών από μία σε κάθε πλευρά της Ι.Δ. Αυτές έχουν ορθογώνιο σχήμα (τύπος Β) και φέρουν εναλλάξ λευκές και μαύρες λωρίδες οριζόντια διατεταγμένες με αντανακλαστική επίστρωση. 

	γ. Όταν από τη θέση της προηγούμενης πινακίδας δεν είναι ορατό το λευκό φως που αναβοσβήνει, τοποθετείται και ενδιάμεση προειδοποιητική πινακίδα για το Μηχανοδηγό σε σημείο που να απέχει 200 - 500 μέτρα από την Ι.Δ. Αυτή έχει ορθογώνιο σχήμα (τύπος Γ) και φέρει εναλλάξ αντανακλαστικές λευκές και μαύρες λωρίδες λοξά διατεταγμένες και στο κέντρο εξαγωνική κίτρινη αντανακλαστική επιφάνεια. Η μορφή των σημάτων προς την οδό και προς τη γραμμή φαίνεται στο Παράρτημα 1. 

	δ. Σε περίπτωση εξασφάλισης με το ίδιο σύστημα δύο ή περισσοτέρων ισοπέδων διαβάσεων σε μικρή μεταξύ τους απόσταση, οι προειδοποιητικές πινακίδες και τα κύρια φωτοσήματα προς τη γραμμή, επισημαίνονται με πινακίδα που φέρει αριθμό 2,3 κλπ και με αυτό τον τρόπο δηλώνεται ο αριθμός των διαδοχικών Ι.Δ. που εξασφαλίζονται από το σύστημα αυτό. Μορφή σημάτων στο Παράρτημα 1Α.

	ε. Σε περίπτωση Ι.Δ. δύο γραμμών διπλής κατεύθυνσης οι προειδοποιητικές πινακίδες  και το φωτόσημα σημαίνονται με την πινακίδα ●● το δε φωτόσημα φέρει δυο φώτα που το καθένα απευθύνεται προς τη μία από τις δυο γραμμές, το αριστερά για 165την αριστερή γραμμή και το δεξιά για τη δεξιά γραμμή κατά τη φορά προσέγγισης (βλέπε Παράρτημα 1Α). 

5. Μηχανισμοί επί γραμμής. 
===========================

	α. Μεταλλικό ερμάριο μέσα στο οποίο βρίσκονται ηλεκτρονόμοι και άλλα εξαρτήματα του συστήματος. Κοντά σε αυτό υπάρχει κιβώτιο που περιέχει το συσσωρευτή. Το ερμάριο ευρίσκεται συνήθως κοντά στο φυλάκιο που παραμένει ο φύλακας Ι.Δ. και, όταν δεν υπάρχει φύλακας, σε ασφαλές μέρος. 

	β. Και από τις δυο πλευρές της Ι.Δ. και σε απόσταση 600-1000 μέτρων, ανάλογα με τη μέγιστη επιτρεπόμενη ταχύτητα των αμαξοστοιχιών, έχουν εγκατασταθεί επί των σιδηροτροχιών ηλεκτρομηχανικές τροχοεπαφές καταλήψεως και, κοντά στην Ι.Δ., τροχοεπαφή απελευθερώσεως. 

	γ. Υπόγειο δίκτυο καλωδίων που προστατεύεται μέσα σε σωλήνες, συνδέει όλα τα ηλεκτρικά εξαρτήματα της Ι.Δ. 

Β' ΠΕΡΙΓΡΑΦΗ ΛΕΙΤΟΥΡΓΙΑΣ ΣΕ ΚΑΤΑΣΤΑΣΗ ΑΥΤΟΜΑΤΙΣΜΟΥ
******************************************************

6. Όταν καμιά αμαξοστοιχία που κινείται προς την ΙΔ (ανεξάρτητα με τη φορά) δεν έχει ακόμη εισέλθει στο τμήμα της γραμμής που βρίσκεται μεταξύ των ακραίων τροχοεπαφών που εκτείνεται σε 600-1000 μέτρα και από τις δυο πλευρές της Ι.Δ., τα ερυθρά φωτοσήματα προς την οδό και τα λευκά προς το Μηχανοδηγό είναι σβηστά και τα ημιδρύφακτα στην κατακόρυφη θέση (σε περίπτωση που το ΑΣΙΔ είναι εφοδιασμένο με μηχανισμούς ημιδρυφάκτων).

7. Όταν ο πρώτος άξονας της αμαξοστοιχίας που κατευθύνεται προς την Ι.Δ. πιέσει τους μοχλούς της τροχοεπαφής καταλήψεως οι ερυθροί φανοί προς την οδό αρχίζουν να εκπέμπουν φως που αναβοσβήνει ενώ συγχρόνως ηχούν τα κουδούνια με το δικό τους χαρακτηριστικό ήχο. Μετά από 5" αρχίζουν να κατεβαίνουν τα ημιδρύφακτα και στο μέσον της διαδρομής τους περίπου, ανάβουν τα φώτα των κεραιών με σταθερό ερυθρό φως και τα λευκά προς το Μηχανοδηγό που εκπέμπουν φως αναλάμπον. Η λειτουργία αυτή διαρκεί μέχρις ότου όλη η αμαξοστοιχία περάσει την Ι.Δ.

8. Σε περίπτωση βλάβης ενός ή περισσοτέρων λαμπτήρων των φωτοσημάτων προς την οδό διακόπτεται η εκπομπή και των λευκών σημάτων προς το Μηχανοδηγό. Το σβήσιμο αυτό, αποτελεί προειδοποίηση προς το Μηχανοδηγό ότι το σύστημα αποκλεισμού της Ι.Δ. έχει υποστεί βλάβη. 

9. Οι τροχοεπαφές καταλήψεως είναι διπλού μοχλού με τον οποίο ανιχνεύεται η φορά κινήσεως των αμαξοστοιχιών και γι' αυτό το λόγο, μόνο οι αμαξοστοιχίες που πλησιάζουν προκαλούν αποκλεισμό της Ι.Δ. και όχι αυτές που απομακρύνονται από αυτή. 

10. Σε περίπτωση κυκλοφορίας δύο αμαξοστοιχιών που κινούνται παράλληλα ή αντίθετα σε δυο σιδηροδρομικές γραμμές, η έναρξη του αποκλεισμού γίνεται από τον πρώτο άξονα της πρώτης αμαξοστοιχίας ο οποίος ενεργεί επί των τροχοεπαφών και η απελευθέρωση από το πέρασμα του τελευταίου άξονα της τελευταίας αμαξοστοιχίας που διέρχεται από την Ι.Δ. Με τον τρόπο αυτό παραμένει κλειστή η Ι.Δ. μέχρις ότου περάσουν και οι δυο αμαξοστοιχίες. 

11. Σε περίπτωση διέλευσης δύο διαδοχικών, σε μικρή μεταξύ τους απόσταση Ι.Δ., που εξασφαλίζονται από το ίδιο αυτόματο σύστημα και οι οποίες επισημαίνονται με την πινακίδα 2 , το φωτόσημα προς το Μηχανοδηγό της πρώτης ισόπεδης διάβασης κατά τη φορά κινήσεως της αμαξοστοιχίας δεν ανάβει εάν δεν ανάψει το φωτόσημα της δευτέρας. Ο Μηχανοδηγός πρέπει να εντείνει την προσοχή του για να αντιληφθεί τα φωτοσήματα και των δύο διαδοχικών Ι.Δ. 

12. Σε περίπτωση διελεύσεως ισoπέδου διαβάσεως σε δυο γραμμές διπλής κατευθύνσεως (δύο μονές  γραμμές) που εξασφαλίζεται με αυτόματο σύστημα και η οποία επισημαίνεται με πινακίδα ●● στο φωτόσημα προς το Μηχανοδηγό, το φως που αντιστοιχεί στη γραμμή της αμαξοστοιχίας που πλησιάζει την Ι.Δ. ανάβει με λευκό αναλάμπον φως το δε άλλο με σταθερό λευκό φως. Τα δυο φώτα του φωτοσήματος ανάβουν και εκπέμπουν ταυτόχρονα αναλάμπον λευκό φως όταν ταυτόχρονα διέρχεται στη δεύτερη γραμμή και άλλη αμαξοστοιχία. 

13. Σε περίπτωση θραύσης των ημιδρυφάκτων ή όταν για άλλη αιτία δεν κατέβουν (εάν το ΣΙΔ είναι εφοδιασμένο με μηχανισμό ημιδρυφάκτων) τα φώτα προς το Μηχανοδηγό παραμένουν σβηστά. 

14. Αποδέσμευση διαβάσεως σε περίπτωση παρατεταμένης σταθμεύσεως στην ανοικτή γραμμή. 

	α. Πρόκειται για περιπτώσεις αμαξοστοιχιών οι οποίες αφού επενεργήσουν στην τροχοεπαφή καταλήψεως της Ι.Δ. στη συνέχεια δεν προβαίνουν στην αποδέσμευση τους διότι: – σταθμεύουν για μεγάλο διάστημα στο μεταξύ της τροχοεπαφής καταλήψεως και τροχοεπαφής απελευθερώσεως τμήμα (για εκτέλεση υπηρεσίας π.χ. φορτοεκφορτώσεως δεμάτων ή για άλλους λόγους). – εισήλθαν (απ' ευθείας ή με ανάκαμψη) στην παρακαμπτήριο γραμμή η οποία βρίσκεται προ της ΙΔ (βλέπε σχηματική παράσταση στο Παράρτημα 3). 

	β. Στις περιπτώσεις αυτές, για να μην παραμένει η Ι.Δ. αποκλεισμένη, ο Προϊστάμενος της υπόψη αμαξοστοιχίας θα φροντίζει για την αποδέσμευση αυτής αφού πιέσει το μοχλό της τροχοεπαφής απελευθερώσεως (βλέπε σχέδιο στο Παράρτημα 4 της παρούσας). Η διέλευση της υπόψη αμαξοστοιχίας από την Ι.Δ. αφού έχει προηγηθεί η επενέργεια αποδεσμεύσεως της από τον Προϊστάμενο αυτής θα πραγματοποιηθεί με τις προφυλάξεις που προβλέπονται στο Κεφάλαιο Δ § 22α. 

Γ ́. ΠΙΝΑΚΕΣ ΧΕΙΡΙΣΜΩΝ ΣΥΣΤΗΜΑΤΩΝ ΚΑΤΗΓΟΡΙΑΣ II 
************************************************

.. rst-class:: center

	(Τύπου 101 μέχρι 106Α και συνδυασμοί αυτών) 

15. Ο Πίνακας χειρισμών ευρίσκεται τοποθετημένος μπροστά στο ΚΕ μέσα σε μεταλλικό κιβώτιο το οποίο κλείνει με κλειδί «καρρέ». 

16. Περιλαμβάνει τους διακόπτες Α, Β, Γ (όλους, ή μόνο τον Α ή μόνο τους Β, Γ ανάλογα με τον τύπο) με τους οποίους επιτυγχάνονται κατά περίπτωση οι παρεμβάσεις στον αυτοματισμό που γενικά προβλέπονται στην § 2β. 
17. Κάθε διακόπτης έχει **μια κανονική θέση** (την κατακόρυφη που φέρει την ένδειξη «θέση αυτοματισμού») και **μία** ή **δύο** (πλάγιες) «θέσεις λειτουργίας» που επισημαίνονται με τις ανάλογες ενδείξεις. 

18. Ο προορισμός και η λειτουργία καθενός από τους διακόπτες Α, Β, Γ επεξηγείται στη συνέχεια.

.. rst-class:: center
	
	**ΔΙΑΚΟΠΤΗΣ Α**

α. Έχει μια θέση λειτουργίας που αποβλέπει να θέσει «σε αδράνεια» την πρώτη τροχοεπαφή καταλήψεως σε τρόπο ώστε μια επενέργεια επ' αυτής της αμαξοστοιχίας να αφήσει την ΙΔ ελεύθερη. 

β. Η θέση αυτή χαρακτηρίζεται σε μεν τον τύπο 101, (101Α), Η101, (Η101Α), ως **«θέση ελιγμών προς διάβαση»** σε δε τους τύπους 102, (102Α), Η102, (Η102Α), 105, (105Α), Η105 (Η105Α) και 106, (106Α), Η106 (Η106Α) ως **«θέση ελιγμών προς αντίθετη πλευρά διαβάσεως»**. 

γ. Με τη στροφή του διακόπτη Α σε θέση λειτουργίας ηχεί το κουδούνι και ανάβει η λυχνία 1 του πίνακα και τα σήματα αυτά (ακουστικό και οπτικό), διαρκούν καθ' όλο το διάστημα που ο διακόπτης παραμένει σε θέση λειτουργίας. Κατά το ίδιο διάστημα η διάβαση **παραμένει ελεύθερη**. 

δ. Με την επαναφορά (από το χειριστή) του διακόπτη Α σε «θέση αυτοματισμού», η διάβαση είναι έτοιμη να λειτουργήσει και πάλι αυτόματα αμέσως όταν κάποια αμαξοστοιχία επενεργήσει στην τροχοεπαφή καταλήψεως. 

ε. Προκειμένου τελικά να αναχωρήσει από το σταθμό προς τη διάβαση αμαξοστοιχία για την οποία χρησιμοποιήθηκε προηγούμενα ο διακόπτης Α: α.α. Στον τύπο 101 (101Α), Η101 (Η101Α) υπάρχει μόνο ο διακόπτης Α, η επαναφορά του οποίου (εδαφ. δ) αρκεί για την εξασφάλιση των συνθηκών διελεύσεως με ασφάλεια της Ι.Δ. (η οποία θα αποκλεισθεί αυτόματα με την επενέργεια της αμαξοστοιχίας που αναχωρεί επί της πρώτης τροχοεπαφής 	που βρίσκεται στην έξοδο του σταθμού. β.β. Στους τύπους 102 (102Α), Η102 (Η102Α), 105  (105Α), Η105 (Η105Α) και 106 (106Α), Η106 (Η106Α) θα πρέπει προ της αναχωρήσεως της αμαξοστοιχίας προς την ΙΔ να στραφεί ο διακόπτης Β (βλέπε κατωτέρω) στη θέση «εκκινήσεως προς διάβαση». στ. Στους τύπους 103 (103Α), Η103 (Η103Α) και 104 (104Α), Η104 (Η104Α) δεν υπάρχει διακόπτης Α. 

.. rst-class:: center
	
	**ΔΙΑΚΟΠΤΉΣ Β**

α . Έχει δυο θέσεις λειτουργίας. 

β. Στην πρώτη θέση, τη «θέση ελιγμών προς διάβαση»: 

	- αποκλείει τη διάβαση όταν οι ελιγμοί εξ αιτίας των τοπικών συνθηκών καταλαμβάνουν ή επιτρέπεται να καταλάβουν την ΙΔ για όσο χρόνο ο διακόπτης Β βρίσκεται στραμμένος στη θέση αυτή [τύποι 104, (104Α), Η104 (Η104Α) και 106 (106Α), Η106 (Η106Α)]. Στην περίπτωση αυτή εντός του πίνακα ηχεί το κουδούνι και ανάβουν οι ενδεικτικές λυχνίες 1 και 3. Μετά από λίγο, ανάβει **η λυχνία 2 που ειδοποιεί το προσωπικό ότι είναι δυνατή η έναρξη των ελιγμών**, ή 

	- αδρανοποιεί τη δεύτερη τροχοεπαφή καταλήψεως προς τη διάβαση όταν οι ελιγμοί εξ αιτίας τοπικών συνθηκών δεν επιτρέπεται να καταλάβουν την Ι.Δ. [τύποι 102 (102Α), Η102 (Η102Α), 103 (103Α), Η103 (Η103Α), 105 (105Α), Η105 (Η105Α)]. 

	Στην περίπτωση αυτή μέσα στον πίνακα ηχεί το κουδούνι και ανάβει μόνο η λυχνία 1. 

γ. Μετά το τέλος των ελιγμών και την επιστροφή της αμαξοστοιχίας στο σταθμό ο διακόπτης Β πρέπει να επαναφερθεί από τη θέση ελιγμών στη «θέση αυτοματισμού» οπότε παύουν στον πίνακα τα ηχοακουστικά σήματα. 

	*Παρατήρηση: Στους τύπους 104 (104Α), Η104 (Η104Α) και 106 (106Α), Η106 (Η106Α) υπάρχει περίπτωση κατά το διάστημα των ελιγμών να έχει φθάσει και σταθμεύσει προ του κλειστού σήματος εισόδου αμαξοστοιχία προερχόμενη από την πλευρά της Ι.Δ. και που έχει ήδη επενεργήσει επί της τροχοεπαφής καταλήψεως κατά την κατεύθυνσή της*. 

	Στην περίπτωση αυτή η επαναφορά του διακόπτη Β στη θέση του αυτοματισμού **επιτρέπεται να γίνει μόνο μετά την είσοδο αυτής της άλλης αμαξοστοιχίας στο σταθμό** διότι διαφορετικά η Ι.Δ. θα αποδεσμευθεί προτού περάσει αυτή η αμαξοστοιχία. 

δ. Στη δεύτερη θέση, τη «θέση εκκινήσεως προς διάβαση» ο διακόπτης Β αποκλείει τη διάβαση μέχρι να διέλθει από αυτή η αμαξοστοιχία που αναχωρεί από το σταθμό. 

	α.α. Με τη στροφή του διακόπτη Β στη θέση εκκινήσεως αμέσως ηχεί το κουδούνι και ανάβουν οι λυχνίες 1 και 3 και ύστερα από λίγο και η λυχνία 2 η οποία ειδοποιεί ότι είναι δυνατή η εκκίνηση προς την Ι.Δ. 

	β.β. Στη συνέχεια ο διακόπτης επανέρχεται μόνος του στη θέση του αυτοματισμού.

ε. Διακόπτης Β υπάρχει σε όλους τους τύπους εκτός από τον 101 (101Α), Η 101 (Η101Α). 

.. rst-class:: center
	
	**ΔΙΑΚΟΠΤΗΣ Γ**

α . Έχει μία θέση λειτουργίας: τη **«θέση ακυρώσεως χρόνου 3 1⁄2 λεπτών»** για την άμεση διακοπή αποκλεισμού της Ι.Δ. που στο μεταξύ έχει αρχίσει (με επενέργεια που έχει γίνει στην πρώτη τροχοεπαφή καταλήψεως) σε κάθε περίπτωση αμαξοστοιχίας που σταθμεύει στο σταθμό, **άσχετα με τη διάρκεια του χρόνου που προβλέπεται**. 

β. Με τη στροφή του διακόπτη Γ στη θέση αυτή, ανάβει στον πίνακα η λυχνία 1 και ηχεί το κουδούνι. 

γ. Ο διακόπτης Γ επαναφέρεται μόνος του στη θέση του αυτοματισμού η δε διάβαση παραμένει ελεύθερη μέχρι τη στιγμή που θα πραγματοποιηθεί χειρισμός του διακόπτη Β για τον αποκλεισμό της ΙΔ ή μέχρι τη στιγμή που θα επενεργήσει στην τροχοεπαφή κάποια άλλη αμαξοστοιχία. 

δ. Ο διακόπτης Γ υπάρχει σε όλους τους τύπους εκτός από τον τύπο 101 (101 Α), Η 101 (Η 101 Α). 

19. Στις περιπτώσεις που χρησιμοποιούνται σύνθετα συστήματα ΑΣΙΔ (από συνδυασμό των βασικών τύπων των §§ 2γ και ε) μπορούν να υπάρχουν μαζί 2 διακόπτες Α ή Β ή Γ που ο καθένας θα προορίζεται για μια συγκεκριμένη διάβαση που βρίσκεται μέσα στην περιοχή ή κοντά στο σταθμό. 

20. Στην εσωτερική πλευρά της θυρίδας κάθε πίνακα χειρισμού αναγράφονται με λεπτομέρεια οι οδηγίες των αναγκαίων σε κάθε περίπτωση χειρισμών μαζί με σκαρίφημα της όλης εγκαταστάσεως του υπόψη σταθμού.


Δ ́ ΓΕΝΙΚΕΣ ΥΠΟΧΡΕΩΣΕΙΣ ΤΟΥ ΠΡΟΣΩΠΙΚΟΥ
**************************************

21. Σε εφαρμογή όσων αναλυτικά αναφέρθηκαν στα προηγούμενα κεφάλαια για τη λειτουργία και τη σήμανση των συστημάτων ΑΣΙΔ το προσωπικό υποχρεώνεται να τηρεί με σχολαστικότητα τα παρακάτω. 

.. rst-class:: center

	**Προσωπικό αμαξοστοιχιών σε πορεία**

22. Σε περίπτωση σβηστού σήματος προς το Μηχανοδηγό (§5) πράγμα που σημαίνει ότι η εγκατάσταση έχει πάθει κάποια βλάβη:

	α. **Να μειώσει την ταχύτητα της αμαξοστοιχίας που κατευθύνεται προς την Ι.Δ. και να συνεχίσει την πορεία με μεγάλη προσοχή και με συνεχή σφυρίγματα και να είναι έτοιμος να σταματήσει προ της ΙΔ**. 

	β. Ο Προϊστάμενος υποχρεούται να γράψει σχετική παρατήρηση στο ΦΠ και να ενημερώσει τον πρώτο μετά την ΙΔ σταθμό που βρίσκεται σε υπηρεσία έστω και αν στο σταθμό αυτό δεν προβλέπεται στάθμευση. 

23. Μέχρι να αποκατασταθεί η βλάβη του ΑΣΙΔ το προσωπικό των αμαξοστοιχιών που διέρχεται τη διάβαση θα συμμορφώνεται με τις οδηγίες του υποδείγματος 1001 που θα επιδίδεται από τον προηγούμενο της ΙΔ σταθμό (§ 6β,γ).

24. Σε περίπτωση συστήματος που έχει εγκατασταθεί σε διάβαση δυο γραμμών διπλής κατευθύνσεως, θα πρέπει το φως του φωτοσήματος (§4ε) που αντιστοιχεί στη γραμμή της αμαξοστοιχίας που πλησιάζει την Ι.Δ. να δείχνει λευκό αναλάμπον φως το δε άλλο, σταθερό ή αναλάμπον. 

	Εάν οποιοδήποτε από τα δύο φώτα είναι σβηστό θα πρέπει να εφαρμοσθούν αυτά τα μέτρα που προβλέπονται στις πιο πάνω παραγράφους 22 και 23.

25. Στην περίπτωση § 14 η αμαξοστοιχία αναχωρεί από την ανοικτή γραμμή με διάβαση που δεν είναι κλειστή με τις προφυλάξεις που προβλέπονται στο εδάφιο (α) της πιο πάνω παραγράφου 22. 

	Δεν υπάρχει λόγος να ληφθούν τα μέτρα που προβλέπονται στο εδάφιο β της παραγράφου 22 και της παραγράφου 23 διότι εδώ πρόκειται για παρέμβαση, τα αποτελέσματα της οποίας παύουν να υπάρχουν για την επόμενη αμαξοστοιχία. 

26. Στις διαβάσεις διπλής γραμμής κατά τη διέλευση ταυτόχρονα δυο αμαξοστοιχιών θα πρέπει και οι δυο να εκπέμπουν επανειλημμένα σφυρίγματα. 

.. rst-class:: center

	**Προσωπικό σταθμών (και προσωπικό αμαξοστοιχιών κατά την διενέργεια χειρισμών σε κλειστο σταθμό** 

27. α . Ο Σταθμάρχης ο οποίος σύμφωνα με την παράγραφο 22 ή 24 ειδοποιείται για ανωμαλία σε ΑΣΙΔ ενημερώνει αμέσως τον εν ενεργεία σταθμό που βρίσκεται προ της διαβάσεως ενώ ταυτόχρονα ειδοποιεί αμέσως και τον αρμόδιο τεχνίτη THE και το τμήμα THE για την αποκατάσταση της ανωμαλίας καθώς και τον αρμόδιο Αρχιεργάτη και το Τμήμα Γραμμής για την άμεση προσωρινή φύλαξη της υπόψη Ι.Δ. 

	Ο Αρχιεργάτης αμέσως μετά την εξασφάλιση της ΙΔ, ειδοποιεί σχετικά με τηλεγράφημα τους σε υπηρεσία σταθμούς που βρίσκονται και από τις δυο πλευρές της διαβάσεως.

   β. Οι Σταθμάρχες των σταθμών που βρίσκονται σε υπηρεσία και από τις δύο πλευρές της ΙΔ μέχρι να εξασφαλισθεί αυτή από φύλακα, φροντίζουν για την επίδοση [#ref4]_ σε όλες τις αμαξοστοιχίες που κατευθύνονται προς την Ι.Δ. υποδείγματος 1001 με το οποίο συνιστάται η λήψη των προφυλακτικών μέτρων που αναφέρονται στην παράγραφο 22α. 

   γ. Μετά την εξασφάλιση της ΙΔ από φύλακα και μέχρι να αποκατασταθεί η βλάβη, οι σταθμοί που βρίσκονται σε υπηρεσία αμέσως και από τις δυο πλευρές, φροντίζουν να εφοδιάζουν [#ref4]_ όλες τις αμαξοστοιχίες που κατευθύνονται προς τη διάβαση με υπόδειγμα 1001 με ενημέρωση ότι η διάβαση φυλάγεται από φύλακα και ότι η αμαξοστοιχία μπορεί να περάσει από αυτήν κανονικά. 

28. Ανακεφαλαιώνοντας όσα αναφέρονται στο Κεφάλαιο Γ για τον πίνακα χειρισμού θα πρέπει να τονισθεί ιδιαίτερα η προσοχή όλου του αρμόδιου προσωπικού [#ref5]_ στα παρακάτω σημεία ασφαλείας: 

	α. Ότι είναι ανάγκη να διαβάσει με προσοχή τις επεξηγήσεις του Κεφαλαίου Γ για τον προορισμό και λειτουργία των διακοπτών Α, Β, Γ και να συμμορφωθεί απόλυτα με τις λεπτομερείς οδηγίες που είναι γραμμένες στον πίνακα χειρισμού.

.. rst-class:: center

	Ειδικώτερα:

	β. **Σε περίπτωση χειρισμού του διακόπτη Α** για την εκτέλεση ελιγμών και την **επαναφορά αυτού στη θέση αυτοματισμού** αμέσως μετά το τέλος των ελιγμών και τη στάθμευση της αμαξοστοιχίας στο σταθμό. Με αυτό τον τρόπο το σύστημα είναι σε θέση να λειτουργήσει αυτόματα για την επόμενη αμαξοστοιχία που κατευθύνεται προς την Ι.Δ.

	γ. **Σε περίπτωση εκτελέσεως ελιγμών προς την πλευρά Ι.Δ., στροφής του διακόπτη Β στην αντίστοιχη θέση και επαναφοράς αυτού στη θέση αυτοματισμού** μετά το τέλος των ελιγμών αφού ληφθεί υπόψη η παρατήρηση (σελίδα 1...) που αφορά τους τύπους 104 (104Α), Η104 (Η104Α) και 106 (106Α), Η106 (Η106Α). Στους πιο πάνω τύπους 104 (104Α), Η104 (Η104Α) και 106 (106Α), Η106 (Η106Α). Στους πιο πάνω τύπους 104 (104Α), Η104 (Η104Α) και 106 (106Α), Η 106 (Η106Α), ο Μηχανοδηγός βεβαιώνεται ότι έγινε ο αποκλεισμός της διαβάσεως βλέποντας το λευκό αναλάμπον φως του σήματος της παραγράφου 4. 

	δ. **Προκειμένου να αναχωρήσει αμαξοστοιχία προς τη διάβαση** μετά από προηγούμενη στάθμευση ή διενέργεια ελιγμών προς οποιαδήποτε κατεύθυνση, στροφής του διακόπτη Β σε θέση εκκινήσεως. 4 δηλαδή ή επιδίδουν το υπόδειγμα 1001 οι ίδιοι, αφού σταθμεύσουν την αμαξοστοιχία που κατευθύνεται προς την Ι.Δ., ή ειδοποιούν για το σκοπό αυτό με τηλεγράφημα τον αμέσως προηγούμενο σταθμό όπου η αμαξοστοιχία έχει δρομολογιακή στάθμευση. 5 Αρμόδιο προσωπικό για τον χειρισμό του πίνακα είναι κατά τις ώρες υπηρεσίας του σταθμού ή της στάσεως ο εν υπηρεσία Σταθμάρχης ή Στασιάρχης κατά δε τις ώρες αργίας ο Προϊστάμενος της αμαξοστοιχίας. 

	ε. Βεβαίωση από το άναμμα της λυχνίας 2 ότι η διάβαση έκλεισε και έγινε δυνατή η αναχώρηση. Ο Μηχανοδηγός της αμαξοστοιχίας που αναχωρεί βεβαιώνεται ότι έγινε ο αποκλεισμός βλέποντας το λευκό αναλάμπον φως του σήματος της παραγράφου 4.

.. [#ref1] Σε κάθε περίπτωση που εκτάκτως ή λόγω ειδικών συνθηκών χρειασθεί να προκληθεί άρση του αποκλεισμού της Ι.Δ., αυτή πραγματοποιείται από το προσωπικό της αμαξοστοιχίας που σταθμεύει στην ανοιχτή γραμμή με επενέργεια στο μοχλό της τροχοεπαφής απελευθερώσεως όπως αναφέρεται στην § 146.

.. [#ref2] Δηλαδή μέσα στην «περιοχή σταθμού» σύμφωνα με το άρθρο 2 § 12 Κ.Σ..

.. [#ref3] Βλέπε σχετική περιγραφή στο Κεφάλαιο Γ'.

.. [#ref4] δηλαδή ή επιδίδουν το υπόδειγμα 1001 οι ίδιοι, αφού σταθμεύσουν την αμαξοστοιχία που κατευθύνεται προς την Ι.Δ., ή ειδοποιούν για το σκοπό αυτό με τηλεγράφημα τον αμέσως προηγούμενο σταθμό όπου η αμαξοστοιχία έχει δρομολογιακή στάθμευση.

.. [#ref5] Αρμόδιο προσωπικό για τον χειρισμό του πίνακα είναι κατά τις ώρες υπηρεσίας του σταθμού ή της στάσεως ο εν υπηρεσία Σταθμάρχης ή Στασιάρχης κατά δε τις ώρες αργίας ο Προϊστάμενος της αμαξοστοιχίας.
