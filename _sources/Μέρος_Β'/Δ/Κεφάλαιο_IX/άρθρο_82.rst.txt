

Άρθρο 82 - Σειρά προτεραιότητας των αμαξοστοιχιών.
==================================================

854. Κάθε φορά που πρόκειται να συναντηθούν δύο αμαξοστοιχίες σε κάποιον Σταθμό και θα πρέπει η μία από αυτές να αναμείνει την άφιξη της άλλης για να συνεχίσει την πορεία της (εάν βαδίζουν σε αντίθετες διευθύνσεις) ή να ακολουθήσει την άλλη (εάν βαδίζουν στην ίδια διεύθυνση), τότε η μία από τις αμαξοστοιχίες θεωρείται ως έχουσα προτεραιότητα επί της άλλης, η δε προτεραιότητα αυτή λαμβάνεται υπ' όψιν για τον καθορισμό του Σταθμού στον οποίο θα λάβει χώρα η συνάντηση (:doc:`άρθρο 118 <../../Ε/Κεφάλαιο_XIV/άρθρο_118>`) και συνεπώς για τον καθορισμό της αμαξοστοιχίας η οποία θα αναμείνει την άλλη.

855. Ως σειρά προτεραιότητας των αμαξοστοιχιών λαμβάνεται η οριζόμενη από την κατάταξη του :doc:`άρθρου 80 <άρθρο_80>` και επί τη βάσει αυτής ορίζονται οι Σταθμοί των συναντήσεων των αμαξοστοιχιών, τόσο κατά τη σύνταξη των κανονικών και ειδικών δρομολογίων, όσο και κατά τις περιπτώσεις κυκλοφορίας ελεύθερων ειδικών αμαξοστοιχιών ή αμαξοστοιχιών των οποίων οι συναντήσεις που ορίζονται από τα δρομολόγια μεταβλήθηκαν λόγω καθυστερήσεων.

856. Η κατά τα άνω σειρά προτεραιότητας των αμαξοστοιχιών χαρακτηρίζεται με τον όρο **σειρά** και με το στοιχείο το οποίο φέρει η αντίστοιχη κατάταξη στο :doc:`άρθρο 80 <άρθρο_80>`.

857. Σε εξαιρετικές περιπτώσεις, όπως π.χ. σε αμαξοστοιχία βοήθειας, στρατιωτικής κτλ., η σειρά κάποιας αμαξοστοιχίας ορίζεται με διαταγή της Κεντρικής Υπηρεσίας διαφορετική από την αναφερόμενη στο :doc:`άρθρο 80 <άρθρο_80>`.

858. Ομοίως, με διαταγή της Κεντρικής Υπηρεσίας ορίζεται, εφόσον υπάρχει λόγος, και η σειρά προτεραιότητας μεταξύ αμαξοστοιχιών της ίδιας σειράς (:ref:`παράγραφος 1241 <1241>`). 
