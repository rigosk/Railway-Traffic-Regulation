
Άρθρο 39 - Αναμεταβίβαση τηλεγραφημάτων.
========================================

395. Στην περίπτωση κατά την οποία η κατ' ευθείαν μεταβίβαση τηλεγραφήματος στον προορισμό του δεν είναι δυνατή, διότι δεν υφίσταται κατ' ευθείαν ανταπόκριση μεταξύ των Γραφείων αποστολής και προορισμού του τηλεγραφήματος αυτού ή λόγω κάποιας ανωμαλίας, το τηλεγράφημα μεταβιβάζεται σε κάποιο ενδιάμεσο Γραφείο από το οποίο αναμεταβιβάζεται στον προορισμό του.

396. Το Γραφείο, το οποίο καλείται να παραλάβει προς αναμεταβίβαση οποιοδήποτε τηλεγράφημα, οφείλει να παραλάβει και να αναμεταβιβάσει αυτό, αναφέροντας ακολούθως το γεγονός στην αρμόδια υπηρεσία εάν η μεταβίβαση του τηλεγραφήματος δεν ήταν αιτιολογημένη.

397. Το Γραφείο το οποίο επιδίδει το προς αναμεταβίβαση τηλεγράφημα αναφέρει τον Σταθμό προορισμού πριν αρχίσει τη μεταβίβαση, κατά τα αναφερόμενα στην :ref:`παράγραφο 362 <362>`. 

398. Το τηλεγράφημα τότε καταχωρίζεται από το Γραφείο αναμεταβίβασης απευθείας στο βιβλίο αποστελλόμενων τηλεγραφημάτων της συσκευής μέσω της οποίας θα αναμεταβιβαστεί.

399. Το Γραφείο αναμεταβίβασης επιδίδει στο Γραφείο προορισμού, εκτός του αριθμού με τον οποίο καταχωρίστηκε στο δικό του βιβλίο Τηλέγραφου, το εν λόγω τηλεγράφημα και τον αριθμό του Γραφείου αποστολής.
