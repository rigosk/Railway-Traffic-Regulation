
Άρθρο 73 - Κίνηση των αμαξοστοιχιών με κινητήριες μονάδες ζευγμένες επί κεφαλής.
================================================================================

769. Επιτρέπεται η κίνηση των αμαξοστοιχιών με δύο, το πολύ, κινητήριες μονάδες εν ενεργεία ζευγμένες επί κεφαλής. 

.. _770:

770. Η ρυμούλκηση των αμαξοστοιχιών με δύο κινητήριες μονάδες υπόκειται πάντως στους περιορισμούς τους υφισταμένους λόγω αντοχής γεφυρών όσον αφορά τη ζεύξη δύο ή περισσοτέρων κινητήριων μονάδων μαζί. 

771. Τα τμήματα της γραμμής καθώς και οι τύποι των κινητήριων μονάδων για τους οποίους υφίστανται οι παραπάνω περιορισμοί αναφέρονται στο :doc:`Εγχειρίδιο Κυκλοφορίας Κ <../../../../Εγχειρίδιο_Κ/index>`. 

772. Ο Μηχανοδηγός της πρώτης κινητήριας μονάδας οδηγεί την αμαξοστοιχία, δίδει τα αναγκαία σήματα και εν γένει ευθύνεται για την πορεία της αμαξοστοιχίας. 

773. Ο Σταθμός στον οποίο από εκεί και πέρα κάποια αμαξοστοιχία ενισχύεται με δεύτερη κινητήρια μονάδα επί κεφαλής, οφείλει καταρχάς, να κοινοποιήσει στο Σταθμό από τον οποίο η κινητήρια μονάδα ενίσχυσης αποσύρεται της αμαξοστοιχίας, τη μετέπειτα χρησιμοποίηση ή πορεία της κινητήριας μονάδας. 
